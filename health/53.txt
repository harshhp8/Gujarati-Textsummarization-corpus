રોગપ્રતિકારક શક્તિ વધારવા માટે પીવો આ ચા 

ચા પીને કંટાળી ગયા છો ? અને કંઇ નવું ટ્રાય કરવા માંગો છો તો અજમાવી જુઓ આ હર્બલટી આ હર્બલ ટી બનાવવા માટે તમારે તુલસી , આદુ , ગોળ , હળદર અને લીંબુની જરૂર પડશે . હાલ કોરોના સમયમાં લોકોને હૂંફાળા પાણીનું સેવન કરવાની સલાહ આપવામાં આવે છે . વળી રોગપ્રતિકારક શક્તિ વધારવા માટે પણ લોકો અલગ અલગ પ્રકારની હર્બલ ટી અપનાવી રહ્યા છે . તો જો તમે પણ ચા પીને કંટાળી ગયા હોવ અને કોઇ નવી હર્બલ ટી સાથે તમારા દિવસની શરૂઆત કરવા માંગો છો તો તમે આ હર્બલ ટી ટ્રાય કરી શકો છો . આ તમારી રોગ પ્રતિકારક શક્તિ પણ વધારશે અને તમને સ્વાથ્ય લાભ પણ આપશે . વળી તેમાં દૂધ નથી ઉમેરવાનું એટલે તમારી ફેટની ચિંતા પણ ઓછી થશે . આ હર્બલ ટી બનાવવા માટે તમારે તુલસી , આદુ , ગોળ , હળદર અને લીંબુની જરૂર પડશે . તમે જો ચાના બંધાણી હોવ . તો આ હર્બલ ટીમાં તમે ચા પણ નાંખી શકો છો .

આ હર્બલ ટી બનાવવા માટે તમારે ૧/૨ કપ પાણી લો . તપેલીમાં પાણી ગરમ કરવા મૂકો . પછી તેમાં એક ટુકડો આદુ , ૫-૬ તુલસીના પાનને ક્રશ કરીને નાખો . જો તમે ઇચ્છો તો અડધી ચમચી ચા પણ નાંખી શકો છો . પછી આ મિશ્રણને ઉકળવા દો . પરપોટા થાય તેટલું ગરમ થાય એટલે ઉતારી તેને ગાળી દો . હવે તેમાં ચપટી હળદર નાંખો . અને એક લીંબુનો રસ અને બસ તમારી હર્બલ ટી તૈયાર છે . લીંબુના કારણે તમને વિટામિન સી મળશે . હળદર તમારી રોગ પ્રતિકારક શક્તિ વધારશે . ગોળના બદલે તમે મધનો પણ ઉપયોગ કરી શકો છો . સાથે જ તુલસી અને આદુ પણ શરદી અને રોગપ્રતિકારક શક્તિ ઓછી કરવામાં તમને મદદ કરે છે . આમ આ હર્બલ ટી તમને સ્વાથ્ય લાભો પણ આપી શકે છે . ઉલ્લેખનીય છે કે આ હર્બલ ટી તમે દિવસમાં કોઈ પણ સમયે પી શકો છો .