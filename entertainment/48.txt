<doc>
<docno>48.txt</docno>
<title>રામગોપાલ વર્મા પર કોપી રાઇટનો કરાયો કેસ 'સરકાર-3' ફિલ્મને લઈ ઉઠ્યો વિવાદ</title>
<text>

રામગોપાલ વર્મા પર કોપી રાઇટનો કેસ કરવામાં આવ્યો છે.  નરેન્દ્ર હીરાવત એન્ડ કંપની દ્વારા રામગોપાલ વર્મા પર કેસ કરવામાં આવ્યો છે. હાલમાં આ કેસ બોમ્બે હાઇકોર્ટમાં છે. નરેન્દ્ર હીરાવત એન્ડ કંપની પાસે 1300થી વધુ ફિલ્મોનાં કોપી રાઇટ્સ છે અને તેમનું કહેવું છે કે સરકારની ફ્રેન્ચાઇઝીનાં કોપી રાઇટ્સ તેમની પાસે છે પણ ફિલ્મ પ્રોડયુસરે તેમની મરજી વગર જ સરકાર 3ને રિલીઝ કરવાનો નિર્ણય લીધો હતો. 

આ મામલે હીરાવંત એન્ડ કંપની દ્વરા ઓક્ટોબર 2016માં તેમને નોટીસ ફટકારવામાં આવી હતી. છતાં પણ પ્રોડયુસરે આ ફિલ્મની રિલીઝ ડેટ જાહેર કરી અને કંપની સાથે કોઇ જ વાટાઘાટ કરી નહીં. તેથી અંતે કંપનીએ હાઇકોર્ટનો સહારો લીધો છે.  હીરાવંત કંપનીનાં હેડ શ્રેયાંસ હિરાવતે આ વિશે માહિતી આપી છે.  રામ ગોપાલ વર્માની સરકાર-3માં અમિતાભ બચ્ચન મનોજ બાજપેયી જેકી શ્રોફ જેવા મોટા સ્ટાર્સ છે.
</text>