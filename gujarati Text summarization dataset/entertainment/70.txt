<doc>
<docno>70.txt</docno><title>જ્હોની લિવર બન્યા બોલીવૂડનાં હાસ્યકિંગ</title>
<text>

સ્ટેજ શો પર મિમીક્રી કલાકાર તરીકે પોતાનાં કેરિયરની શરૂઆત કરનાર બોલીવુડનાં કોમેડીઅન કિંગ જ્હોની લીવરનો આજે બર્થ-ડે છે. 

જ્હોની લીવરનું રિઅલ નામ જાન રાવ પ્રકાશ રાવ જાનુમાલા છે. એમનો જન્મ 14 ઓગષ્ટ 1957નાં રોજ આંધ્રપ્રદેશમાં થયો હતો. એમણે પોતાનાં જીવનમાં શિક્ષણની
શરૂઆત આંધ્રપ્રદેશની એક તેલુગુ સ્કૂલથી કરી હતી. એમની ઘરની સ્થિતી બરાબર ના હોવાથી એમણે પોતાનો અભ્યાસ વચ્ચે જ અધૂરો જ મુકવો પડ્યો હતો અને ત્યાર
બાદ તે પોતાનાં પિતાની સાથે પિતાનાં કામમાં જ હાથ પરોવવા લાગ્યા.

બાળપણથી જ જ્હોની લિવરને ફિલ્મોમાં રસ હતો અને તે પોતે જોની વૉકર મહેમૂદ અને કિશોર કુમારની જેમ કોમેડી એક્ટર બનવા માંગતા હતા. એ જ દરમ્યાન
મિમીક્રી કલાકાર રામકુમાર સાથે તેમની મુલાકાત થઇ. એમણે જ જ્હોની લિવરને મિમીક્રી કલાકાર તરીકે કામ કરવા માટેની સલાહ આપી. એવા સમયે જ્હોની લીવર
મુંબઇ આવે છે અને પોતાનાં પિતાની સાથે હિંદુસ્તાન લિવરની કંપનીમાં કામ કરવા લાગ્યા. ત્યાં તે પોતાનાં મિત્રો સાથે મિમીક્રી કરીને મનોરંજન કરતા હતા. એ જ
સમયે કંપનીનાં વાર્ષિક સમારોહમાં મિમીક્રી રજૂ કરવાનો તેમને મોકો પ્રાપ્ત થયો અને એમનાં કાર્યક્રમને જોઇને એમનાં મિત્રો અને કંપનીનાં માલિક ખૂબ જ પ્રભાવિત
થયા અને તેમનું નામ જ્હોની લિવર રાખી દીધું.


એ પછી જ્હોની લિવર સ્ટેજ પર પણ પોતાનાં મિમીક્રી કાર્યક્રમ રજૂ કરવા લાગ્યા. એ જ સમયે એમની મુલાકાત સંગીતકારની જોડી કલ્યાણજી-આણંદજી સાથે થઇ.
એમને 1982માં કલ્યાણ-આનંદ અને અમિતાભ બચ્ચન સાથે વિશ્વભરમાં સંગીતનાં કાર્યક્રમમાં ભાગ લેવાનો મોકો પ્રાપ્ત થયો. ત્યારે તેમની મુલાકાત નિર્માતા-નિર્દેશક
સુનીલ દત્ત સાથે થઇ કે જેમણે જ્હોની લિવરનાં ટેલેન્ટને જોયાં બાદ પોતાની ફિલ્મ "દર્દ કા રિશ્તા"માં કામ કરવાનો મોકો આપ્યો. ફિલ્મ "દર્દ કા રિશ્તા"માં કામ કર્યા
બાદ જ્હોની લિવરને ઘણાં ફિલ્મોમાં નાના-મોટા રોલ મળવા લાગ્યા પરંતુ આ ફિલ્મોથી તેમને કશો ખાસ ફાયદો ન થયો ત્યારે જ તેમને એક ઓડીયો કેસેટ કંપની
તરફથી મિમીક્રી કાર્યક્રમ "હંસી કે હંગામે"માં કામ કરવાનો મોકો પ્રાપ્ત થયો જે કાર્યક્રમ માત્ર દેશમાં જ નહીં પરંતુ વિદેશમાં પણ કાફી પ્રસિધ્ધ થયો. 


1993માં જ્હોની લિવરનાં ફિલ્મી કેરિયરની સૌથી મહત્વની ફિલ્મ "બાજીગર" પ્રદર્શિત થઇ. અબ્બાસ-મસ્તાનનાં નિર્દેશનમાં બનેલી આ ફિલ્મમાં જ્હોની લિવરે બાબૂરાવ નામનાં રસોઇયા તરીકે મહત્વનો રોલ ભજવેલ કે જેમાં તેમની યાદદાસ્ત અમુક સમય અંતરે જતી રહેતી. જ્હોની લિવરનાં આ રોલને લઇને તેઓ ખૂબ જ લોકપ્રિય બની ગયા. જ્હોની લિવરને તેમનાં ફિલ્મી કેરિયરમાં બે વાર સર્વશ્રેષ્ઠ હાસ્ય અભિનેતાનાં ફિલ્મ ફેયર પુરસ્કારથી સન્માનિત કરેલ. જ્હોની લિવરે પોતાનાં ત્રણ દશકાનાં કેરિયરમાં લગભગ 350 ફિલ્મોમાં અભિનય કરી ચૂકેલ છે.
</text>
</doc>