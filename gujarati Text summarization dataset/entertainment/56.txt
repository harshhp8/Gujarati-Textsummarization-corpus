<doc>
<docno>56.txt</docno>
<title>  'વિટામિન She' </title>
<text>

લોકપ્રિય રેડિયો જોકી ધ્વનિત ઠક્કર ટૂંક સમયમાં હવે મોટા પડદા પર દેખાવા જઈ રહ્યા છે. રેડિયો પર ધુમ મચાવનાર આ જોકી હવે 'વિટામીન-સી' ફિલ્મ થકી ગુજરાતી ફિલ્મ રસિકોના ચહેરા પર હાસ્યનો રંગ જમાવશે. 28 જુલાઈના રોજ રીલિઝ થનારી આ ફિલ્મ પ્રેમ અને જીવનમાં સ્ત્રીનું કેટલું મહત્વ છે તેના પર છે. આ ફિલ્મનું ટ્રેલર લોન્ચ કરી દેવામાં આવ્યું છે. જેને સારો પ્રતિસાદ મળી રહ્યો છે. દિકરો - પિતાજી અને દાદાજી ત્રણે પેઢી એક સાથે બેસી જોઈ શકશે તેવી ફિલ્મની કથા છે. પહેલી વખત એક છોકરા - છોકરીના પ્રેમમાં સ્ત્રીના મહત્વને એક અલગ નજરથી તમે મલ્ટીપ્લેક્સમાં માણી શકશો.

ફિલ્મમાં અન્ય મુખ્ય કલાકાર તરીકે ભક્તિ કુમ્બાયત પ્રેમ ગઢવી સ્મીત પંડ્યા મૌલીક નાયક આશિષ કક્કડ કુમકુમ દાસ અભિનય કરી રહ્યા છે. આ ફિલ્મના સંગીતમાં પણ ઘણી નવીનતા રાખવામાં આવી છે. આ ફિલ્મના સોન્ગ પણ ખુબ જ સરસ છે જેને તમે કોલર ટ્યુન તરીકે પણ રાખી શકશો. 'કેવી રીતે જઈશ' 'બે યાર' 'વ્હિસ્કી ઈઝ રિસ્કી' 'ગુજ્જુભાઈ' જેવી જાણીતી થયેલી ગુજરાતી ફિલ્મોની યાદીમાં હવે 'વીટામીન સી' ઉમેરાશે એવી આશા રાખવામાં આવી રહી છે.

ઉલ્લેખનીય છે કે ગુજરાતી ચલચિત્રની હવે વ્યાખ્યા બદલાઈ છે ગુજરાતી ફિલ્મોનો સુવર્ણ યુગ શરૂ થયો છે આજની ગુજરાતી ફિલ્મો હવે યુથ અને સમાજના નવા વર્ગને ધ્યાનમાં રાખીને બનાવવામાં આવી રહી છે. સાથે મોટા મોટા બજેટોની ફિલ્મો આવી રહી છે. હવે ધીમે ધીમે ગુજરાતી ચલચિત્રનો સુવર્ણ યુગ શરૂ થયો છે. ટૂંક સમયમાં ગુજરાતી ફિલ્મ ઈન્ડસ્ટ્રીમાં બે યાર છેલ્લો દિવસ અને ગુજ્જુ ભાઈ રીટર્નએ ગુજરાતી લોકોને થિયેટર તરફ વાળવા મજબૂર કર્યા છે.

ત્યારે વધુ એક પ્રેમ કોમેડી અને યુથને આકર્ષતી મસ્તીસભર જીવનને દર્શાવતી અને પારિવારિક ફિલ્મ આવી રહી છે 'વીટામીન સી'. ધ્વનિત જે હંમેશા કોઈ પણ ફિલ્મ આવે તેને રેડિયો પર 1-2-3-4-5 સ્ટાર આપવાનું કામ કરતો હતો હવે તેની આ 'વીટામીન સી' ફિલ્મ લોકોને આકર્ષવામાં કેટલી સફળ રહે એ તો આવનારો સમય જ બતાવશે. પરંતુ જે રીતે ગુજરાતી ચલચિત્રો બની રહ્યા છે તેને લઈને ઢોલીવુડનો સુવર્ણકાળ ચોક્કસ શરૂ થયો છે.

વીટામીન સી ફિલ્મના ડાયરેક્ટર ફૈઝલ હાશ્મી પ્રોડ્યુસર સંજય રાવલ અને અભિનેતા ધ્વનિત ઠક્કરે જણાવ્યું કે આ ફિલ્મ ગુજરાતી વિવર્સને ધ્યાનમાં રાખીને બનવવામાં આવી છે. ગુજરાતી દર્શકોને ગુજરાતી ફિલ્મો તરફ વાળવા માટેનો અમારો એક પ્રયાસ છે. અને અમને પૂરો વિશ્વાસ છે કે ગુજરાતીઓને પોતાની માતૃભાષામાં બનેલી ફિલ્મ જરૂર પસંદ આવશે. 
</text>
</doc>