<doc>
<docno>54.txt</docno>
<title>સલમાનની ટ્યૂબલાઇટ ડિમ ઝગમગી ફિલ્મ બેસી પાણીમાં</title>
<text>

સલમાન ખાનની ફિલ્મ "ટ્યૂબલાઇટ" શુક્રવારે રિલીઝ થઇ અને આ ફિલ્મના રિવ્યૂ બહુ ખાસ જોવા મળ્યા ન હતા. બોક્સ ઓફિસ પર પણ ફિલ્મનું  ઓપનિંગ ધીમુ રહ્યું. હાઉસફુલ ઓપનિંગ વાળી સલમાનની ફિલ્મોની જેમ આ ફિલ્મને દર્શકો દ્વારા એટલો બધો પ્રેમ મળ્યો નહીં. મીડિયા રિપોર્ટ્સ અનુસાર થિએટરોમાં માત્ર 50 ટકા સીટો જ ભરાઇ હતી. 

જણાવી દઇએ કે ફિલ્મ 5500 સ્ક્રીન્સ પર રિલીઝ કરવામાં આવી હતી. સમાચાચ મળેલી માહિતી પ્રમાણે અંદાજીત 25 કરોડ રૂપિયાની કમાણી કરી છે. સલમાનની છેલ્લી ફિલ્મની જેમ આ ફિલ્મમાં પણ આશા હતી કે પહેલા જ દિવસે કોઇને કોઇ રેકોર્ડ ટૂટશે પરંતુ આ વખતે એવું કાંઇ થયું નહીં.

ફિલ્મ રિવ્યૂ: ઇમોશનલ ડ્રામા છે સલમાનની 'ટ્યૂબલાઇટ'
પહેલા દિવસે કલેક્શનના મામલમાં 'ટ્યૂબલાઇટ' શાહરૂખની 'રઇસ' કરતા પણ પાછળ રહી. આશા દર્શાવાય રહી છે કે વીકેંડમાં આ ફિલ્મની કમાણી 80 કરોડ સુધી જઇ શકે છે.

જણાવી દઇએ કે ક્રિટિક્સે પણ ફિલ્મને સારા રિવ્યૂ નથી આપ્યા. 'ટ્યૂબલાઇટ'ની ઓપનિંગ ભલે ઠંડી મળી હોઇ પરંતુ ફિલ્મને એક્સટેંડેડ વીકેંડનો ફાયદો મળશે. બોક્સ ઓફિસ પર સલમાનની 'ટ્યૂબલાઇટ' આવનારા દિવસોમાં કેટલી ઝડપથી ઝગમગે છે આ જોવું રહ્યું....

પબ્લિક રિવ્યૂ: સલમાનના ચાહકોને ગમી તો કોઇએ કરી ના પસંદ
ફિલ્મનાં ડિરેક્શન અને સિનેમેટોગ્રાફી કમાલનાં છે. સલમાને આ ફિલ્મમાં ખૂબ સારો અભિનય કર્યો છે અને આ તેની કારકિર્દીની સર્વોત્તમ ફિલ્મોમાંથી એક કહી શકાય. ફિલ્મમાં સલમાને સખત મહેનત કરી છે. આ ફિલ્મ ફેમિલી ઑડિયન્સને પણ ખૂબ જ પસંદ પડશે. હું આ ફિલ્મને 3-5 સ્ટાર આપીશ સંદીપ ચૌહાણ મણિનગર.

"ટ્યૂબલાઈટ" ફિલ્મ સુપરહિટ છે અને તેની સ્ટોરી લાઈન પણ ખૂબ જ સુંદર છે. ફિલ્મનું ડિરેક્શન શાનદાર છે અને સિનેમેટોગ્રાફી લોકેશન્સ પણ વાર્તા પ્રમાણે યોગ્ય અને શ્રેષ્ઠ છે. સલમાન ખાન અને સો‌હેલ ખાને ફિલ્મમાં જોરદાર એક્ટિંગ કરી છે. હું આ ફિલ્મને 3 સ્ટાર આપીશ ગૂંજન પ્રજાપતિ મણિનગર.

"ટ્યૂબલાઈટ"ને સલમાન ખાનની કારકિર્દીની સર્વોત્તમ ફિલ્મોમાંથી એક કહી શકાય. તેના ચહેરા પરની માસૂમિયત જોઈને લોકોની આંખોમાં પાણી આવી જશે ઓમ પુરીની એક્ટિંગ પણ સારી છે. હું આ ફિલ્મને 3-5 સ્ટાર આપીશ અંકિત પટેલ નવરંગપુરા.

"ટ્યૂબલાઈટ" ફિલ્મમાં ચાઇલ્ડ આર્ટિસ્ટ મ‌િતને પણ શાનદાર કામ કર્યું છે. ચીનની અભિનેત્રી ઝૂઝૂનું કામ પણ વખાણવાલાયક છે. ફિલ્મમાં કેટલાક સીન એવા છે જેના પર ખૂબ જ તાળીઓ પડી હતી. બધાંને ફિલ્મના સીન જોઈને મજા આવી. હું ફિલ્મને 3.5 સ્ટાર આપીશ પ્રજ્ઞેશ પટે‌િલયા વસ્ત્રાપુર.

"ટ્યૂબલાઈટ" ફિલ્મની સ્ટોરી સારી છે. ફિલ્મમાં ડાયરેક્ટર-સલમાન તેમજ સો‌હેલ ખાને ઘણું સારું કામ કર્યું છે. સલમાન ખાને ફિલ્મમાં ખૂબ જ મહેનત કરી છે. સલમાન ખાનની અત્યાર સુધીની આ શ્રેઠ ફિલ્મ છે. ફિલ્મનાં એક્શન-મ્યુઝિક મને પસંદ આવ્યાં. હું આ ફિલ્મને 4 સ્ટાર આપીશ ગિરીશ પટેલ સોલા.

"ટ્યૂબલાઈટ" ફિલ્મ કબીર ખાને ડિરેક્ટ કરી છે. સલમાન ખાન અને સો‌હેલ ખાનની એક્ટિંગ જબરદસ્ત છે પરંતુ સ્ક્રિપ્ટ વધુ સારી થઈ શકી હોત. ફિલ્મમાં સ્ટાર્સનાં પર્ફોર્મન્સ-મ્યુઝિક સ્ટોરી માટે પણ "ટ્યૂબલાઈટ" જોઇ શકાય તેવી ફિલ્મ છે. હું આ ફિલ્મને 3 સ્ટાર આપીશ દિવ્યેશ પ્રજાપતિ બોડકદેવ.

"ટ્યૂબલાઇટ" ફિલ્મ જોવાનો ખુબ ઉત્સાહ હતો અને ઇંતજાર પણ એટલો જ હતો. પરંતુ ફિલ્મ જોઇ અને જેટલી આશા હતી તેવી ફિલ્મમાં મજા આવી નહી. ફિલ્મ મહદઅંશે સારી પણ વખાણવા લાયક નહીં. ફિલ્મમાં સલમાન અને અન્ય એક્ટરોનો અભિનય સારો છે. પણ મારા દિલની ટ્યૂબલાઇટ આ ફિલ્મ જોયા પછી થઇ નહીં. મજા ન આવી રવી ગૌસ્વામી બાપુનગર.

</text>
</doc>