જ્યારે જ્યારે પૃથ્વી પર આસુરી વૃત્તિઓ માઝા મૂકે છે અને દુષ્ટ પ્રવૃત્તિઓ ફૂલેફાલે છે ત્યારે ધર્મ અને નૈતિક મૂલ્યોની સ્થાપના તથા રક્ષણ કરવા માટે ભગવાન કોઈ ને કોઈ રૂપે અવતાર ધારણ કરે છે .
પ્રહલાદને ઉગારવા અને હિરણ્યકશિપુનો વ ધ કરવા માટે ભગવાન વિષ્ણુએ વૈશાખ સુદ ચૌદશના દિવસે નૃસિંહ અવતાર ધારણ કર્યો હતો .
ભગવાન વિષ્ણુના આ બધા અવતારોમાં નૃસિંહ એ ચોથો અવતાર છે .
નામ પરથી જ સરળતાથી જાણી શકાય છે કે નૃસિંહ એટલે નર અને સિંહનું યુગલ સ્વરૂપ .
બધાં જ પ્રાણીઓમાં નર એટલે કે મનુષ્ય બુદ્ધિમાં શ્રેષ્ઠ છે અને સિંહ બળ અને પરાક્રમમાં સર્વશ્રેષ્ઠ છે .
વાસ્તવમાં આ રૂપને ધારણ કરવા પાછળનું કારણ હિરણ્યકશિપુને બ્રહ્માજી દ્વારા મળેલું વરદાન હતું .
જે મુજબ તે દિવસે ન મરે , રાત્રે ન મરે , દેવતા , દૈત્ય , મનુષ્યો , પશુ કે પક્ષીથી ન મરે , અ સત્ર - સ સત્રથી ન મરે , આકાશ , જળ કે પૃથ્વીમાં ન મરે .
આમ તેનો વ ધ કરવો અશક્ય બન્યો .
તેથી આ વરદાનની મર્યાદામાં રહીને હિરણ્યકશિપુનો વધ કરવા માટે ભગવાને નૃસિંહ રૂપમાં અવતાર ધારણ કરવો જરૂરી હતો .
બ્રહ્માજી દ્વારા વરદાન મેળવ્યા બાદ હિરણ્યકશિપુએ ત્રણે લોકોમાં હાહાકાર મચાવી દીધો .
તે પોતાને જ ભગવાન કહેવડાવવા લાગ્યો .
જોકે આખી દુનિયા હિરણ્યકશિપુને ભગવાન માનવા લાગી , પરંતુ તેનો પુત્ર પ્રહલાદ એક મોટો વિષ્ણુભક્ત હતો .
હિરણ્યકશિપુના અત્યાચારોથી ત્રસ્ત થઈને દેવતાઓએ બ્રહ્માજીને પ્રાર્થના કરી કે અમને હિરણ્યકશિપુના ત્રાસમાંથી મુક્તિ અપાવો .
ત્યારે બ્રહ્માજીએ તેમને ભગવાન વિષ્ણુ પાસે જવા જણાવ્યું .
બ્રહ્માજી સહિત દેવતાઓએ ભગવાન વિષ્ણુની સ્તુતિ કરી .
આ જ દરમિયાન હિરણ્યકશિપુની પત્ની કધાયુએ એક પુત્રને જન્મ આપ્યો .
જેનું નામ પ્રહલાદ રાખવામાં આવ્યું .
એક રાક્ષસ કુળમાં જન્મ લેવા છતાં પણ પ્રહલાદમાં રાક્ષસો જેવા કોઈ દુર્ગુણ નહોતા .
તે વિષ્ણુ ભગવાનનો ભક્ત હતો અને પોતાના પિતાના અત્યાચારોનો પણ વિરોધ કરતો હતો .
વિષ્ણુ ભક્તિમાંથી પ્રહલાદનું મન હટાવવા અને પોતાના દુર્ગુણો ભરવા માટે હિરણ્યકશિપુએ ઘણાં પ્રયત્નો કર્યા , તેણે નીતિ - અનીતિ બધું જ અજમાવી જોયું , પરંતુ તે પ્રહલાદને તેના માર્ગ પરથી વિચલિત ન કરી શક્યો .
તેથી અસુરરાજ હિરણ્યકશિપુએ પોતાના વિષ્ણુભક્ત પુત્ર પ્રહલાદના નાશ માટે ઘણાં પ્રયત્નો કર્યા , પરંતુ બધા જ પ્રયત્નો વ્યર્થ ગયા .
એક દિવસ અકળાયેલા હિરણ્યકશિપુએ પ્રહલાદને કહ્યું કે , “દુષ્ટ , ત્રણે લોક મારા નામથી થર - થર કાંપે છે .
મને જણાવ , આટલી શક્તિ તારામાં ક્યાંથી આવે છે ?
આ પ્રશ્ન પર પ્રહલાદે નિર્ભયતાથી કહ્યું , “ત્યાંથી જ મળે છે જ્યાંથી તમને મળે છે .
ભગવાન વિષ્ણુએ બ્રહ્માજીના વરદાનને સત્ય કરવા માટે નૃસિંહરૂપે અવતાર લીધો .
હિરણ્યકશિપુનોવ ધ કર્યા પછી પણ તેમનો ક્રોધ શાંત ન થયો ત્યારે બ્રહ્માજીએ લક્ષ્મીજીને બોલાવ્યાં કે જેથી ભગવાન શાંત થાય , પણ ભગવાન વિષ્ણુ ( નૃસિંહ ) નો ક્રોધ જોઈને તેઓ વૈકુંઠ પાછા ફર્યા .
તેથી બ્રહ્માજીએ વિષ્ણુ ભક્ત પ્રહલાદને ભગવાન નૃસિંહ પાસે મોકલ્યો અને કહ્યું કે , “આ સ્થિતિમાં તું જ ભગવાન વિષ્ણુને શાંત કરી શકે એમ છે .
” પ્રહલાદે નૃસિંહ ભગવાનની નજીક જઈને બે હાથ જોડી તેમની સ્તુતિ કરી .
તેનાથી ભગવાન નૃસિંહનો ક્રોધ શાંત થયો .
પછી તેમણે પ્રહલાદને ઉઠાવીને પોતાના ખોળામાં બેસાડયો અને તેને સ્નેહ કરવા લાગ્યા .