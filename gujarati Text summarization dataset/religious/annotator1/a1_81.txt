જેમાં કળિયુગ માનવજાતિ માટે સૌથી શ્રાપિત યુગ કહેવાયો છે. 

પરંતુ વિષ્ણુ પુરાણમાં મહર્ષિ વ્યાસજીએ કહ્યું છે કે, કળિયુગ દરેક યુગોમાં સર્વશ્રેષ્ઠ છે અને તેનું કારણ એ છે કે, આ યુગમાં માણસ બીજા યુગોની સરખામણીમાં ખૂબ સરળતાથી પરમાત્માને પ્રાપ્ત કરી લે છે. 

વિષ્ણુ પુરાણના છઠ્ઠા અંશના બીજા અધ્યાયમાં જણાવેલી કથા મુજબ, એક દિવસ મહર્ષિ વ્યાસ ગંગા નદીમાં સ્નાન કરી રહ્યા હતા, ત્યારે કેટલાક ઋષિગણ ત્યાં પહોંચ્યા.

પછી થોડા સમય બાદ જ્યારે મહર્ષિ વ્યાસ ધ્યાન માંથી ઉભા થયા, ત્યારે તેમણે તે ઋષિઓને કહ્યું કે, યુગોમાં કળિયુગ, માનવોમાં શૂદ્ર અને મનુષ્યમાં સ્ત્રી શ્રેષ્ઠ છે. 

આવું કહીને તે મહામુનિ ફરીથી પાણીમાં મગ્ન થઈ ગયા અને પછી ઉભા થઈને બોલ્યા – સ્ત્રીઓ જ સાધુ છે, તેઓ જ ધન્ય છે, આ લોકમાં તેમનાથી વધુ ધન્ય બીજું કોઈ નથી.

આ સાંભળીને ગંગાજીના કાંઠે બેઠેલા ઋષિઓ ખૂબ જ આશ્ચર્યચકિત થયા.

પછી થોડા સમય પછી, જ્યારે વ્યાસજી સ્નાન કર્યા પછી નિત્યકર્મથી નિવૃત થઈને આવ્યા ત્યારે તે મુનિજન તેમની પાસે પહોંચ્યા. 

ભગવન! તમે સ્નાન કરતી વખતે ઘણી વાર કહ્યું કે, ફક્ત કળિયુગ જ શ્રેષ્ઠ છે, શૂદ્ર જ શ્રેષ્ઠ છે, સ્ત્રીઓ જ સાધુ છે અને ધન્ય છે, તે વાત શું છે? 

 મુનિઓ દ્વારા આ પ્રકારનો પ્રશ્ન પૂછવા પર વ્યાસજી હસી પડ્યાં અને કહ્યું – હે મુનિશ્રેષ્ઠો! મેં તેમને વારંવાર સાધુ કહ્યા તેનું કારણ સાંભળો.

પછી વ્યાસજીએ કહ્યું કે, જે ફળ સતયુગમાં દસ વર્ષ તપ, બ્રહ્મચર્ય અને જાપ કરવાથી પ્રાપ્ત થાય છે, તે ફળ માણસ ત્રેતાયુગમાં એક વર્ષમાં, દ્વાપરમાં એક મહિનામાં અને કળિયુગમાં માત્ર એક જ દિવસ-રાતમાં મેળવે છે, આ કારણે મેં કળિયુગને શ્રેષ્ઠ ગણાવ્યો છે. 

જે ફળ સતયુગમાં ધ્યાન, ત્રેતામાં યજ્ઞ અને દ્વાપરમાં દેવાર્ચન કરીને પ્રાપ્ત થાય છે તે જ કળિયુગમાં શ્રીકૃષ્ણચંદ્રના નામ કીર્તન કરવાથી મળે છે. 

 બ્રાહ્મણોએ પહેલાં બ્રહ્મચર્ય વ્રતનું પાલન કરીને વેદોનું અધ્યયન કરવું પડે છે, અને ત્યારબાદ સ્વધર્માચરણથી પ્રાપ્ત કરેલ ધન દ્વારા વિધિ પૂર્વક યજ્ઞ કરવા પડે છે.


રેક કામ અયોગ્ય રીતે કરવાથી તેમણે દોષ લાગે છે, અહીં સુધી કે ખોરાક અને પાણી પણ તે પોતાની ઈચ્છા અનુસાર ગ્રહણ કરી શકતા નથી.

કારણ કે તેમનાય દરેક કાર્યોમાં પરતંત્રતા રહે છે.

પણ જેને ફક્ત મંત્રહીન પવિત્ર યજ્ઞનો જ અધિકાર છે, તે શૂદ્ર બ્રાહ્મણની સેવા કરીને જ સદગતિ પ્રાપ્ત કરે છે. 

પુરુષોએ હંમેશાં પોતાના ધર્મને અનુકૂળ પ્રાપ્ત કરેલ ધનથી જ હંમેશા દાન કરવું અને વિધિ પૂર્વક યજ્ઞ કરવા જોઈએ. 

પરંતુ સ્ત્રીઓ, તેમના તન-મન-વચનથી તેમના પતિની સેવા કરીને જ તેમનું કલ્યાણ કરનાર બનીને વગર મહેનતે પતિ સમાન શુભ લોકોને પ્રાપ્ત કરે છે, જેને પુરુષો ખૂબ જ મહેનતથી મેળવે છે.

આ ઉપરાંત મહર્ષિ વ્યાસજીએ જણાવ્યું કે, જે પુરુષોએ ગુણરૂપી જળથી પોતાના બધા દોષો ધોયા છે, તેમના થોડા પ્રયત્નોથી કળિયુગમાં ધર્મ સિદ્ધ થઈ જાય છે. 


એટલું જ નહીં, આ અત્યંત દુષ્ટ કળિયુગમાં બીજો એક મહાન ગુણ એ છે કે, આ યુગમાં ફક્ત કૃષ્ણચંદ્રનું ભજન કીર્તન કરીને જ માણસ પરમપદ પ્રાપ્ત કરે છે.