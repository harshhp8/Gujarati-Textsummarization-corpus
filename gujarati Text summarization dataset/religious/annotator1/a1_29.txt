અહિયાં એકથી એક સુંદર મંદિર છે જે શ્રદ્ધાળુઓનું મન મોહી લે છે .
એવું જ એક અદ્દભુત મંદિર કશ્મીરના સુંદર પહાડોમાં આવેલું છે જ્યાં મંદિરની અંદર આવેલા ઝરણાના પાણીનો રંગ બદલાય છે .
કશ્મીરની રાજધાની શ્રીનગરથી 24 કીમી ના અંતરે ગાંદરબલ જીલ્લાના તુલ્લા મુલ્લા ગામમાં છે માતા રગન્યા દેવીનું મંદિર જેને ખીર ભવાનીનું મંદિર પણ કહેવામાં આવે છે .
તેનું કારણ એ છે કે , દેવી માં ને અહિયાં માત્ર ખીરનો જ ભોગ ચડાવવામાં આવે છે .
એવી માન્યતા છે કે , ખીરના ભોગથી માતા પ્રસન્ન થાય છે અને ભક્તોને પણ અહિયાં પ્રસાદના રૂપમાં ખીરનું જ વિતરણ કરવામાં આવે છે .
દર વર્ષે આ મંદિરમાં મે મહિનામાં પુનમના આઠમા દિવસે મોટી સંખ્યામાં શ્રદ્ધાળુઓ આવે છે અને વાર્ષિક ઉત્સવ અને મેળાનું આયોજન થાય છે , જેને ખીર ભવાની મેળો પણ કહેવામાં આવે છે .
મુશ્કેલી આવે ત્યારે રંગ બદલે છે અહીંયાના ઝરણાનું પાણી : આ મંદિરમાં એક ચમત્કારી ઝરણું પણ છે જેના વિષે કહેવામાં આવે છે કે , તે કશ્મીરની ઘટનાઓની ભવિષ્યવાણી કરે છે .
