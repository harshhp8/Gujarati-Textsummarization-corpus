ઘણી વખત આવું સામેની વ્યક્તિને સમજ્યા સિવાય આપણે બોલીએ છીએ .
એ કહેવા કંઈક માગે અને આપણે સમજીએ છીએ કંઈક અલગ જ .
વાંક પોતાનો હોય તો પણ સિફતથી એને અન્ય ઉપર ઢોળી દેવાની કુટેવને આવા લોકો કુનેહ તરીકે ઓળખાવી પોતાની જાતને હોંશિયાર માને છે . . હવે , આપણે મૂળ વાત તો આધ્યાત્મની કરવી છે .
આધ્યાત્મિક વ્યકિત ક્યારેય આવું નહીં કરે .
અરે , વાતો તો ડાહીડાહી કરીએ છીએ પણ સામેના વ્યકિતને સમજવાની આપણી તૈયારી જ નથી હોતી .
બસ , હું જ સાચો - હું બોલું એજ બ્રહ્મવાક્ય !
હવે આવા લોકોને કોણ સમજાવે કે ભાઈ તું ખોટા ભ્રમમાં જીવી રહ્યો છે .
સમાજ આપણને હોંશિયાર પણ કહે , બુધ્ધિશાળી પણ માને , ઘણાં ક્ષેત્રમાં વાહવાહ પણ થાય .
પણ , આવું વર્તવા વાળા આપણે એક ક્ષેત્રમાં હંમેશાં પાછળ જ રહી જઈએ છીએ અને એ છે – આધ્યાત્મિક ક્ષેત્ર - જ્યાં કોઈ દુન્યવી ચાલાકીને સ્થાન નથી જ .