સુતક એટલે સરળ ભાષામાં શુદ્ધિ .
સુતકની વિશેષ વિગતો આપણને હિંદુ સનાતન ધર્મના ગરુડ પુરાણના છઠ્ઠા અધ્યાયના પાંચમા ખંડમાં જોવા મળે છે .
સુતક પાળવાથી મૃત્યુ પામેલા જીવની સદગતિ થાય છે અને તે જીવ અન્યયો નીમાં ભટકવાના ત્રાસમાંથી મુક્તિ મેળવે છે .
જ્યારે તે સુતક પાળનારને જીવના ઋણમાંથી મુક્તિ મળે છે .
ભગવાને ગરુડજીને વધુ માહિતી આપતા જણાવ્યું છે કે , સુતક બ્રાહ્મણને ૧૦ દિવસનું , ક્ષત્રિયને ૧૨ દિવસનું , વૈશ્યને ૧૫ દિવસનું તથા શુદ્નને ૩૦ દિવસનું લાગે છે .
સુતકની ગણતરી મૃત્યુના દિવસથી જ કરવામાં આવે છે .
સુતક ૧ થી ૪ પેઢીનું , ૫ થી ૮ પેઢીનું , ૯ થી ૧૨ પેઢીનું , અને ૧૩ થી ૧૬ પેઢીનું એમ અલગ અલગ રીતે લાગે છે .
સુતક નિર્ણયોમાં ઘણી બધી વૈવિધ્યતા રહેલ છે જે જવલ્લેજ બનતી ઘટનાઓથી સર્જાય છે , માટે બધી જ વસ્તુઓનો ઉલ્લેખ અહીં ન કરતા માત્ર જરૂરી અને સામાન્ય ઘટનાઓથી સર્જાતા સુતક ના નિયમોનો ઉલ્લેખ કરવામાં આવ્યો છે જેની નોંધ રાખવી .