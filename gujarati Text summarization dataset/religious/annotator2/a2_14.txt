કોઈના બોલવા ઉપર દુ : ખ ન લગાડવું જોઈએ એ વાત સાચી છે .
ઘણી વખત આપણે કે સામેની વ્યક્તિ એવું બોલી દઈએ છીએ કે એની અસર માત્ર સંબંધો પર જ નથી પડતી , પણ એના ઉઝરડા મન ઉપર એવા પડે છે કે એ વિક્ષિપ્ત થઈ જાય છે .
આધ્યાત્મિક વ્યકિત ક્યારેય આવું નહીં કરે .
અરે , સાચા ભકતનાં લક્ષણો તો વિલક્ષણ હોય છે .
એને ડર કુદરતનો છે અને આપણા જેવા સામાન્ય માણસોને સાચું બોલવામાં ડર માણસોનો જ લાગે છે… એટલે કોઈ ને સારું લગાડવા આપણે સાચાને ખોટામાં અને ખોટાને સાચામાં ખપાવતાં જરા પણ અચકાતા નથી .
બસ , હું જ સાચો - હું બોલું એજ બ્રહ્મવાક્ય !
હવે આવા લોકોને કોણ સમજાવે કે ભાઈ તું ખોટા ભ્રમમાં જીવી રહ્યો છે .
સમાજ આપણને હોંશિયાર પણ કહે , બુધ્ધિશાળી પણ માને , ઘણાં ક્ષેત્રમાં વાહવાહ પણ થાય .
પણ , આવું વર્તવા વાળા આપણે એક ક્ષેત્રમાં હંમેશાં પાછળ જ રહી જઈએ છીએ અને એ છે – આધ્યાત્મિક ક્ષેત્ર - જ્યાં કોઈ દુન્યવી ચાલાકીને સ્થાન નથી જ .