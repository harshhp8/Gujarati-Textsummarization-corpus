80 વર્ષ પહેલાંની આ વાત છે ઝાલાવાડના શિરોમણી અને ઝાલાવંશના માથાના મુગટ સમાન ધ્રાંગધ્રા સ્ટેટના સર અજીતસિંહજી રાજકુમાર કોલેજમાં અભ્યાસ પૂર્ણ કર્યા પછી ધ્રાંગધ્રા પરત ફર્યાં , તેમનું રાજતિલક ધ્રાંગધ્રાના રાજા તરીકે કરવામાં આવ્યું અજીતસિંહજી રાજા બન્યા છતાં પણ રજવાડી પોશાક પહેરતા નહોતા માત્ર મીલિટરીનાજ કપડાં પેહરતા હતા .
સૌરાષ્ટ્રમા ઘણા રાજારજવાડા થઈ ગયા પણ એમા અજીતસિંહ મોખરે ગણાય સૌરાષ્ટ્રના તમામ રાજાઓમાં એક મજબૂત શાસક તરીકે દરબારશ્રી અજીતસિંહજીની હાક વાગતી હતી અજીતસિંહજીનો વેણ કોઈપણ નાના કે મોટા રજવાડાં ઉથાપવા તૈયાર નહોતાં .
હવે પરગણામાં આવું જેનું નામ હોયતો એ રાજાની કાનૂન વ્યવસ્થા કેવી હશે અને એ રાજની જેલ કેવી હશે , જેલનો કાયદો કેવો હશે ?
આવી અજીતસિંહજીની હાક અને આવીજ એની જેલ અને જેલ પોલિસની સામાન્ય નોકરી કરતો એક માણસ જેમનું નામ દેશળ હતું દેશળ અજીતસિંહજીની જેલમા ત્રણ રૂપિયાના પગારે નોકરી કરતા હતા , હવે એ ત્રણ રૂપિયામાં ઘરનો વ્યવહાર ચલાવવાનો અને ઈમાનદારીથી નોકરી પણ કરવાની , નોકરી કરતાંકરતાં સમય મળેતો હરી ભજન કરવા માટે ચાલ્યુ જવું ગામમાં કોઈ પણ જગ્યાએ ભજન હોય અને દેશળ ભજનમાં ના હોય એવું બને નહી .
જેલ પર રાત્રિના સમયે નોકરી હોય અને ગામમાં ભજન હોય અટલે દેશળને ચેન ના પડે ગમેતેમ કરીને ભજનમાં જઈ આવે .
એવામાં એક દિવસ દેશળને જેલ પર રાત્રે પેહરા માટે જવાનું થયું દેશળ જેલ પર જવા માટે ઘરેથી નીકળ્યા રસ્તામાં એમને ગામનો એક માણસ મળ્યો અને જય માતાજી કહીને રસ્તો રોક્યો .
દેશળે પણ સામો જવાબ વાળ્યો અને કહ્યું કે ભાઈ આજે ગામમાં ઘેલા કુંભારને ત્યાં ભજન છે .
દેશળે કહ્યું કે મારાથી અવાશે તો હું જરૂર આવીશ પણ મારે જેલ પર પહેરો આપવા જવાનું છે .
ભજનમા આરતી શરૂ થતાની સાથે દેશળને હૈયામા શાંતિ નથી થતી .
આમતેમ આંટા દેવા માંડે છે દેશળ સાથે નોકરી કરતા બીજા પાંચ પેહરેદારો સમજી ગયા અને પૂછી લીધું કે , કાં દેશળ ગામમાં ભજન લાગે છે નઈ .
દેશળે બેચેનીથી જવાબ વળ્યો કે , મને ગમે ત્યાં ભજન હોય ને જો જવા ના મળે તો જીવન અને નોકરી બધું ધૂળ લાગે છે .
રાત્રિના જેલ પર પહેરો આપી રહેલા દેશળના સાથી માંથી એક માણસ કહે છે… .
દેશળ ભજનમા જવાની ઈચ્છા હોય તો લાવ બધી ચાવીઓ , તારે જવું હોય તો જઈ આવ કોઈને કાનોકાન ખબર નઈ પડે પણ પછી વહેલો પાછો આવી જજે .
દેશળે કહ્યું કે મારા ગયા પછી તમે સંભાળી શકશો ?
દેશળ સાથીઓને બે ભજન ગાઈને અબઘડી આવું છું કહીને જેલ પરથી નીકળી ગયા રાત્રે અગિયાર વાગ્યે સીધા ભજનમા જઈ રામસાગર હાથમા લીધો .
આંખોમાંથી અપનેઆપ આંસુઓ વહેવા લાગ્યા રામસાગર હાથમા રાખી દેશળ ભજનમા લીંન બની જાય છે .
જેલ પર રાત્રિના બે વાગ્યાના ડંકા પડતાની સાથે બાંગડદા બાંગડદા ધુમાં બાંગડદા કરતાં ઘોડાના ડાબલા સંભળાયા વીસેક ઘોડેસવારો સાથે સર અજીતસિંહજી જેલ પર આવ્યા અને પહેરેદારો બધા સાવધાન મુદ્રામાં પૂતળા ઉભા કર્યા હોય એમ ખોડાઈ ગયા , સર અજીતસિંહજીએ આવતાની સાથે હાકલ કરી કે “જમાદાર” અને અંદરથી અવાજ આવ્યો જી સરકાર હુકમ… .
દેશળે સામો જવાબ વાળ્યો હા બાપુ આપના રાજમાં સબ સલામત જ હોયને કોની માની મગદુર છે કે આપની મરજી વગર પત્તુ ફરકાવી જાય .
અજીતસિંહજીએ એને બહાર આવવા હુકમ કર્યો , દેશળ બહાર આવ્યા અને મુલાકાતીની ચોપડી આપી સરકાર લ્યો આમાં મુલાકાતમાં આપની સહી કરો .
અજીતસિંહજીએ એ સહી કરી દેશળની સામે જોયું અને કહ્યું કે બધુ બરાબર છે , અને અચાનક સવાલ પૂછી નાખ્યો કે દેશળ તને ભજનમા જવાનો બહુ શોખ છે એવું મે સાંભળ્યુ છે ?
દેશળને પણ જાણે ખબર હતી કે આવો સવાલ થશે એણે થોડી રમૂજ સાથે ધીમેથી જવાબ વાળ્યો કે હા સરકાર નોકરીની પાળી બદલાય ત્યારે બેઘડી જઈ આવું અને ભજન કરી આવું .
ઠીક છે એટલું કહી અજીતસિંહજી ઘોડાને પાછા વાળીને જેલ કમ્પાઉન્ડમાંથી બહાર નીકળ્યા .
ઘોડાને લઈ હજુ થોડાજ આગળ પહોંચ્યા હશે ત્યાંતો ભજનનો અવાજ કાને પડે છે .
અજીતસિંહજી અને સાથે રહેલા ઘોડેસવારો કુંભારવાડા તરફ જઈને જુએ છે તો દેશળ ભગત આંખો બંધ છે અને હાથમા રામસાગર લઈ ભજન ગાઈ રહ્યાં છે .
બાજુ પરોઢિયે ભજન પુરા થયે પેલો કુંભાર ભગતને હકીકત વર્ણવે છે , ત્યારે ભગતને પેટમાંફા ળપડે છે .
દેશળને પગેથી જમીન સરકી ગઇ કે મેં ક્યારે સહી કરાવી , રાજ સાહેબ આવ્યા ત્યારે હું ક્યાં હાજર હતો ?
ભગત કહે : ભલા માણસ આ મારા સગડ ના હોય હું તો કુંભારવાડે રામસાગર વગાડતો એને સાદ દેતો હતો , આ સગડ તો મારા દ્વારકાધીશના છે .
આ સગડ તો અખિલ બ્રહ્માંડના અધીપતીના છે .
સવાર પડી ભગતને રાજ સાહેબનું તેંડુ આવ્યું તેઓ સીધા ધ્રાંગધ્રા રાજ સાહેબ અજીતસિંહજીના મહેલ પર પહોંચી જાય છે , અને પહેરેદારને રાજ સાહેબને ખબર આપવાનું કહે છે , થોડીજ વારમાં એમના નામની પોકાર પડે છે , દેશળ ભગત નત મસ્તક કચેરીમાં પ્રવેશ કરે છે .
અજીતસિંહજી બોલ્યાં અરે ભલા માણસ બીજા ભલેને ગમેતે બોલે મેં તમને ક્યારેય કશું કહ્યું ?
અજીતસિંહજી પણ સામે જીદે ચડી ગયા દેશળ તારી નોકરી તારૂ નામ થોડો તો વિચાર કર , મેં તને સજા કરવા નથી બોલાવ્યો તારું બહુમાન કરવા બોલાવ્યો .
અને પછી જે શબ્દોની શરવાણીઓ દેશળ ભગતના મુખેથી નીકળી એ શબ્દોએ ધ્રાંગધ્રા રાજની કચેરીમાં સન્નાટો ફેલાવી દીધો .
અરે ભગત આપને કઈ રીતે નોકર કહું કે જેના માટે ખુદ કૃષ્ણ ભગવાન મારી જેલ પર બદલીયું ભરતા હોય એ માણસ સામાન્ય ના કહેવાય , ભગત તમે તો તમારી સાથે મારું પણ નામ ઇતિહાસને પાને અમર કરી દીધું .
ધન્ય આ ઝાલાવાડની ધરાને કે આવા સંતો પેદા કર્યાં કે એને ભજન કરવા હોયતો ખુદ શ્રી કૃષ્ણ એમની નોકરી બજાવે , અને રાજ સામે ગુનેગાર ના ઠરવા દે .
પણ ભગત આજે હું રાજી છું માંગી લ્યો , તો રાજન એક વાવ ખોદાવો અને પાણીની અછતમાં ગરીબ ગુરબાને એનાથી રાહત થશે , બાકી મારા પંડ માં મારે કશી ચીજની જરૂર નથી , એટલું કહીને દેશળ ભગત દરબાર ગઢની કચેરીને છેલ્લી સલામ કરીને નીકળી ગયાં અને ખાંડવી ધાર ઉપર રામસાગર લઈને બેસી ગયાં .