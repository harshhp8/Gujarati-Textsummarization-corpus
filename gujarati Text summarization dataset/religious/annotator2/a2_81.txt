પરંતુ વિષ્ણુ પુરાણમાં મહર્ષિ વ્યાસજીએ કહ્યું છે કે, કળિયુગ દરેક યુગોમાં સર્વશ્રેષ્ઠ છે અને તેનું કારણ એ છે કે, આ યુગમાં માણસ બીજા યુગોની સરખામણીમાં ખૂબ સરળતાથી પરમાત્માને પ્રાપ્ત કરી લે છે. 

તેમણે જોયું કે, વ્યાસજી નદીમાં ડૂબકી લગાવીને ધ્યાન કરી રહ્યા છે આથી તેઓ ત્યાં કિનારા પર એક વૃક્ષ નીચે બેસી ગયા.

પછી થોડા સમય બાદ જ્યારે મહર્ષિ વ્યાસ ધ્યાન માંથી ઉભા થયા, ત્યારે તેમણે તે ઋષિઓને કહ્યું કે, યુગોમાં કળિયુગ, માનવોમાં શૂદ્ર અને મનુષ્યમાં સ્ત્રી શ્રેષ્ઠ છે. 

આવું કહીને તે મહામુનિ ફરીથી પાણીમાં મગ્ન થઈ ગયા અને પછી ઉભા થઈને બોલ્યા – સ્ત્રીઓ જ સાધુ છે, તેઓ જ ધન્ય છે, આ લોકમાં તેમનાથી વધુ ધન્ય બીજું કોઈ નથી.

આ સાંભળીને ગંગાજીના કાંઠે બેઠેલા ઋષિઓ ખૂબ જ આશ્ચર્યચકિત થયા.

 બધા એકબીજા સાથે વાતો કરવા લાગ્યા કે, આજ સુધી આપણે સાંભળ્યું હતું કે, યુગોમાં કળિયુગ સૌથી વધુ શ્રાપિત યુગ છે, અને જાતિઓમાં બ્રાહ્મણ શ્રેષ્ઠ છે જ્યારે માણસોમાં પુરુષોને શ્રેષ્ઠ માનવામાં આવે છે, તો પછી વ્યાસજીએ આવું કેમ કહ્યું? 

ત્યારે મુનિઓએ તેમને કહ્યું – અમે તમને એક શંકાનું સમાધાન પૂછવા આવ્યા છીએ, પરંતુ આ સમયે તેને જવા દો, અને અમને એક બીજી વાત જણાવો. 


પછી વ્યાસજીએ કહ્યું કે, જે ફળ સતયુગમાં દસ વર્ષ તપ, બ્રહ્મચર્ય અને જાપ કરવાથી પ્રાપ્ત થાય છે, તે ફળ માણસ ત્રેતાયુગમાં એક વર્ષમાં, દ્વાપરમાં એક મહિનામાં અને કળિયુગમાં માત્ર એક જ દિવસ-રાતમાં મેળવે છે, આ કારણે મેં કળિયુગને શ્રેષ્ઠ ગણાવ્યો છે.

કળિયુગમાં થોડા પરિશ્રમથી જ માણસને મહાન ધર્મની પ્રાપ્તિ થાય છે, તેથી હું કળિયુગથી અતિ સંતુષ્ટ છું. 

અને તેને તમામ યુગમાં શ્રેષ્ઠ ગણું છું.



બ્રાહ્મણોએ પહેલાં બ્રહ્મચર્ય વ્રતનું પાલન કરીને વેદોનું અધ્યયન કરવું પડે છે, અને ત્યારબાદ સ્વધર્માચરણથી પ્રાપ્ત કરેલ ધન દ્વારા વિધિ પૂર્વક યજ્ઞ કરવા પડે છે. 

તેમાં પણ અર્થહીન વાતચીત, નકામો ખોરાક અને નકામા યજ્ઞ તેમના પતનના કારણ હોય છે, તેથી તેમણે હંમેશાં સંયમી રહેવું જરૂરી છે. 

આ રીતે તેઓ અત્યંત ક્લેશ દ્વારા પુણ્ય લોકોને પ્રાપ્ત કરે છે. પણ જેને ફક્ત મંત્રહીન પવિત્ર યજ્ઞનો જ અધિકાર છે, તે શૂદ્ર બ્રાહ્મણની સેવા કરીને જ સદગતિ પ્રાપ્ત કરે છે.

 હે મુનિ! શૂદ્રને ખાવા કે પીવાના કોઈ નિયમો નથી, તેથી મેં તેમને સાધુ કહ્યા છે.

પુરૂષગણ આ તથા આના જેવા જ અન્ય કષ્ટ દાયક ઉપયોથી શુભ લોકો પ્રાપ્ત કરે છે. 

પરંતુ સ્ત્રીઓ, તેમના તન-મન-વચનથી તેમના પતિની સેવા કરીને જ તેમનું કલ્યાણ કરનાર બનીને વગર મહેનતે પતિ સમાન શુભ લોકોને પ્રાપ્ત કરે છે, જેને પુરુષો ખૂબ જ મહેનતથી મેળવે છે.


 

આ ઉપરાંત મહર્ષિ વ્યાસજીએ જણાવ્યું કે, જે પુરુષોએ ગુણરૂપી જળથી પોતાના બધા દોષો ધોયા છે, તેમના થોડા પ્રયત્નોથી કળિયુગમાં ધર્મ સિદ્ધ થઈ જાય છે.

તેથી મારી દ્રષ્ટિએ, ત્રણેય ચિંતનશીલ છે, કારણ કે સતયુગ વગેરે અન્ય ત્રણ યુગમાં પણ બ્રાહ્મણોએ જ ધર્મ પાળવામાં મોટું કષ્ટ સહન કરવું પડે છે.

 હે મુનિગણો, તેથી મારી સલાહ છે કે કળિયુગમાં મનુષ્ય પોતાના જીવનને સફળ અને સુખી બનાવવા માટે હંમેશાં શ્રીકૃષ્ણ રૂપી હરિના નામનો જાપ કરે અને મૃત્યુ પછી વૈકુંઠ ધામમાં પરમપદ મેળવવાનો માર્ગ સ્થાપિત કરે.






