ભારતનો કબ્બડ્ડી વર્લ્ડકપની ફાઈનલમાં પ્રવેશ સેમીફાઈનલમાં થાઈલેન્ડને 73-20થી

અમદાવાદમાં કાંકરિયા ખાતે રમાઈ રહેલા કબડ્ડી વર્લ્ડ કપમાં આજે ભારત અને થાઈલેન્ડ વચ્ચે સેમી ફાઈનલ મેચમાં ભારતનો વિજય થયો હતો. પહેલી મેચમાં ભારત નોર્થ કોરિયા સામે હાર્યા બાદ શાનદાર વાપસી કરતાં સતત ચાર મેચોમાં જીત મેળવીને સેમીફાઈનલમાં પ્રવેશ કરી લીધો છે. 

આજે રમાયેલી સેમી ફાઈનલ મેચમાં ભારતે શરૂઆતથી જ વિપક્ષી ટીમ સામે લીડ મેળવી લીધી હતી. મેચના અંત સુધીમાં ભારતના પોઈન્ટનો આંકડો 73 પહોંચી ગયો હતો. જ્યારે થાઈલેન્ડની ટીમ માત્ર 20 પોઈન્ટ મેળવી શકી હતી. આમ ભારતે 53 પોઈન્ટના મોટા અંતરથી ફાઈનલમાં પ્રવેશ કરીને વર્લ્ડકપ જીતવાની પોતાની દાવેદારીને મજબૂત કરી લીધી છે. 

હવે ફાઈનલમાં ભારતનો મુકાબલો આવતીકાલે વર્લ્ડકપમાં શરૂઆતથી જ મજબૂત ગણાતી ઈરાનની ટીમ સામે થશે. જેમાં ભારતને મજબૂત મુકાબલો મળી શકે તેમ છે. આ પહેલા મંગળવારે રમાયેલી મેચમાં ભારતે ગ્રુપ એના પોતાની છેલ્લી મેચમાં ઈંગ્લેન્ડને 69-18ના ઘણા મોટા અંતરથી હરાવી દીધી હતી. આ મેચમાં ટીમ ઈન્ડિયાએ પહેલા હાફનો અંત 45-6 અંકોથી કર્યો હતો. ઈંગ્લેન્ડની ટીમ ડિફેન્સમાં માત્ર એક જ અંક મેળવી શકી હતી. ભારતે ઈંગ્લેન્ડને 20 પણ પોઈન્ટ કરવા દીધા નહતા. જેથી ભારતને તેનો ફાયદો મળવાની સંભાવના છે. સેમીફાઈનલમાં સ્થાન બનાવ્યા બાદ ભારતને થાઈલેન્ડ અથવા ઈરાન સામે મેચ રમવાની રહેશે. ત્યાર બાદ બુધવારે લીગ મેચોના છેલ્લા દિવસે નક્કી થશે કે ગ્રુપ બીમાંથી ઈરાન સિવાય કઈ ટીમ સેમીફાઈનલ માટે ક્વોલિફાય કરશે.

ઉલ્લેખનિય છે કે ભારતે ચાર મેચોમાં શાનદાર પર્ફોમન્સ કર્યો છે. ભારત તરફથી ઈંગ્લેન્ડ સામે પરદીપ નરવાલે સુપર 10 પૂરો કર્યો અને તેમના નામે 13 પોઈન્ટ રહ્યાં હતા. જ્યારે અજય ઠાકુરે પણ પોતાનો વધુ એક સુપર 10 પુરો કર્યો અને તેમના નામે 11 પોઈન્ટ રહ્યાં હતા. સુરડીતને ટેકલમાં હાઈ 5 મેળવ્યા અને તેમના નામે 6 અંક રહ્યાં. નિતિન તોમરે 7 અને રાહુલ ચૌધરીએ 5 પોઈન્ટ મેળવ્યા હતા. સંદિપ નારવાલે પણ 7 અને સુરેન્દર નાડાએ 3 અંક મેળવ્યા હતા. જાપાન થાઈલેન્ડ અને કેનેયા ત્રણેય ટીમોમાંથી કોઈપણ એક ટીમ સેમીફાઈનલ સુધી પહોંચી શકે છે. ગ્રુપ બીમાં પોલેન્ડે ઈરાનને હરાવતા આ સ્થિતિ સર્જાઈ છે.