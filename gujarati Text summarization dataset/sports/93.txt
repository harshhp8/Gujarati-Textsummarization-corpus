UAEમાં થશે ભારત-પાક.વચ્ચે મેચ ?BCCI રાહ જુએ છે સરકારના જવાબની

બોર્ડ ઓફ કંટ્રોલ ફોર ક્રિકેટ ઈન ઈન્ડિયા એટલે કે BCCIને પાકિસ્તાન સાથે ક્રિકેટ રમવી છે અને આ માટે તેણે ભારત સરકાર પાસે મંજૂરી માગી છે. ભારત-પાકિસ્તાન વચ્ચે દ્વીપક્ષિય સીરીઝ અંતર્ગત સ્થિતિ સ્પષ્ટ કરવા દુનિયાના સૌથી ધનિક બોર્ડ BCCIએ સરકારને કહ્યું છે. 

ઉલ્લેખનીય છે કે બન્ને દેશ વચ્ચે 2012થી કોઈ મેચ રમાઈ નથી. ભારતીય ક્રિકેટ બોર્ડ ICCના વિવાદ નિવારણ મંચમાં જતા પહેલા સરકારના દ્વારે ગયું છે. કારણ કે પાકિસ્તાન ક્રિકેટ બોર્ડે ICCના વિવાદ નિવારણ મંચમાં 7 કરોડ ડૉલરનો દાવો માંડયો છે અને આ દાવા પર BCCIને પોતાનો પક્ષ રાખવાનો છે. 2014માં PCBએ આ દાવો કર્યો હતો.

મહત્વનું છે કે એક બાજુ દેશની સરહદો સળગી રહી છે. નાપાક પાકિસ્તાન પ્રતિદિન ફાયરિંગ કરી રહ્યું છે. જેમાં દેશના વીર જવાનો શહીદી વ્હોરી રહ્યા છે તો નિર્દોષ નાગરિકો પણ મરી રહ્યા છે. બીજી તરફ BCCIને દેશની નહીં પણ લાખો-કરોડોની આવકની પડી હોય તેમ પાકિસ્તાન સાથે ક્રિકેટ રમવી છે.