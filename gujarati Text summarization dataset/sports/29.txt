રિયોથી ભારત માટે માઠા સમાચાર ભારતીય પહેલવાન નરસિંહ યાદવ પર 4 વર્ષનો લગાવાયો

રિયોથી ભારત માટે માઠા સમાચાર છે. ભારતીય પહેલવાન નરસિંહ યાદવ પર 4 વર્ષનો પ્રતિબંધ લગાવવામાં આવ્યો છે. ડોપિંગના આરોપમાં વાડાએ કરેલી અપીલ પર સુનાવણી કરતા કોર્ટ ઓફ આર્બિટ્રેશન ફોર સ્પોર્ટ્સે 4 વર્ષનો પ્રતિબંધ લગાવ્યો છે. આ સાથે જ ભારતની વધુ એક મેડલ મેળવવાની આશ પર પાણી ફરી વળ્યું છે. હવે નરસિંહ યાદવ રિયો ઓલિમ્પિકમાં ભાગ નહી લઈ શકે. આજે 74 કિલોગ્રામ ભારવર્ગ ક્વોલિફિકેશનમાં તેનો મુકાબલો ફ્રાન્સના પહેલવાન સાથે થવાનો હતો પરંતુ નરસિંહના હાથે નિરાશા હાથ લાગી છે. 

બીજીબાજુ ઓલિમ્પિકના 13માં દિવસે બેડમિન્ટનનની સેમી ફાઈનલમાં પીવી સિંધૂએ જોરદાર પ્રદર્શન કર્યું હતું. પીવી સિંધૂએ તોફાની શરૂઆત કરતાં જાપાનની ઓકુહારાથી આગળ રહી હતી અને પ્રથમ રાઉન્ડ જીતી લીધો હતો. એક સમયે બંનેનો સ્કોર 18-17 થઈ ગયો હતો જો કે ત્યાર બાદ સિંધૂએ વાપસી કરતાં પહેલો રાઉન્ડ પોતાના નામે કરી લીધો હતો. સિંધૂએ સેમીફાઈનલ જીતીને ઈતિહાસ બનાવી દીધો છે તેથી  ભારતનો વધુ એક મેડલ પાક્કો થઈ ગયો છે.  

બીજા રાઉન્ડમાં શટલરે શાનદાર વાપસી કરી હતી એક સમયે બંનેનો સ્કોર 7-7ની બરાબરી પર હતો. પરંતુ સિંધૂએ તોફાની વાપસી કરી હતી અને  21-10થી જીત મેળવીને ફાઈનલમાં જગ્યા બનાવી લીધી છે. સેમિફાઈનલમાં નોજોમી ઓકુહારાને સતત બે સેટમાં હરાવી હતી. તેટલું જ નહી પી વી સિંધૂ બેડમિન્ટનમાં સિલ્વર મેડલ મેળવનાર પહેલી ભારતીય મહિલા ખેલાડી બની ગઈ છે. પીવી સિંધૂએ વોટર ફાઈનલમાં વિશ્વની બીજો રેન્ક ધરાવતી ચીનની દિગ્ગજ વાંગ યિહાનને હરાવીને અપસેટ સર્જયો હતો. જ્યારે આજે તેમણે જાપાનની નોજોમી ઓકુહારાને હરાવીને ઈતિહાસ રચી દીધો છે.  

રિઓ ઓલમ્પિકમાં ભારતના નામે વધુ એક મેડલ થયો છે. બેડમિન્ટન વુમન્સ સિંગલ્સમાં પીવી સિંધુએ સેમિફાઈનલમાં જાપાનની નોજોમી ઓકુહારાને પરાજય આપ્યો હતો. જો કે ફાઈનલમાં પીવી સિંધુની ટક્કર સ્પેન સાથે થવાની છે. ત્યારે ભારતને સિંધુ પાસે ફાઈનલમાં જીતની આશા છે