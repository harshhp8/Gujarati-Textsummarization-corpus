ધોનીની કૉપી કરવા ગયો પાકિસ્તાની કેપ્ટન થયા આવા હાલ

ન્યૂઝીલેન્ડના વેલિંગટનમાં સોમવારે રમાયેલી ન્યૂઝીલેન્ડ અને પાકિસ્તાનની વચ્ચેની મેચમાં કીવી ટીમે મોટી જીત મેળવી હતી. પરંતુ મેચ દરમિયાન એવું કંઇક થયું કે પાકિસ્તાન ટીમના કેપ્ટન સરફરાઝ અહમદને ટ્વિટર પર ટ્રોલ કરવામાં આવી રહ્યો છે. મેચ દરમિયાન સ્ટંમ્પિંગથી બચવા માટે સરફરાઝે પોતાના પગને ફેલાવી દીધા તેમ છતાં તે આઉટ થઇ ગયો. આ વાત પર લોકો સોશ્યલ મીડિયા પર ટ્રોલ કરીને કહી રહ્યા છે કે ''ધોનીની સરખામણી કરવી સરળ નથી.''

સોશ્યલ મીડિયા પર સરફરાઝના આ અંદાજની સરખામણી પૂર્વ કેપ્ટન મહેન્દ્ર સિંહ ધોની સાથે કરવામાં આવી રહી છે. ગત નવેમ્બર મહિનામાં ન્યૂઝીલેન્ડની વિરુદ્ઘ રમાયેલી એક T-20 મેચમાં આ જ અંદાજમાં ધોનીએ પોતાને આઉટ થતાં બચાવવા માટે આ પ્રકારનું સ્ટ્રેચ કર્યુ હતુ. ધોની તો  પોતાને આઉટ થતા બચાવી લીધો પરંતુ સરફરાઝ આ કરવા માટે સફળ ન રહ્યો. 


સોશ્યલ મીડિયા પર સરફરાઝની મજાક કરતા લોકોએ ટ્વીટ કર્યુ કે ''ધોનીની સરખામણી કરવી સરળ નથી. આ કામ માત્ર પ્રોફેશનલ જ કરી શકે છે. '