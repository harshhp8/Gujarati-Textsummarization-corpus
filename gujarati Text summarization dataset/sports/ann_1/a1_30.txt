ભારત અને રશિયાના ઈન્ટરનેટ અને સર્વરની ખરાબીના કારણે રવિવારે 2020 ઓનલાઈન ચેસ ઓલંપિયાડમાં (Chess Olympiad) સંયુક્ત વિજેતા જાહેર કરવામાં આવ્યા છે. 

પહેલા રશિયા (Russia) વિજેતા જાહેર કરવામાં કારણ કે ફાઈનલમાં ભારતના (India) બે ખેલાડી નિહાલ સરીન અને દિવ્યા દેશમુખના સર્વરની સાથે કનેક્શન તૂટી જવાના કારણે સમય ગુમવ્યો હતો.

આંતરરાષ્ટ્રીય શતરંજ મહાસંઘ (ફીડે) માટે આ પહેલા પ્રસંગ હતો જ્યાં કોવિડ-19 મહામારીના (coronavirus) કારણે ઓલંપિયાડનું ઓનલાઈન આયોજન કરવામાં આવ્યું હતું.

ફિડેના સત્તાવાર નિવેદનમાં તેમના અધ્યક્ષ આર્કાડી ડોવોરકોવિચે કહ્યું કે વૈશ્વિક સ્તર ઉપર ઈન્ટરનેટની ખામીના કારણે ભારત સહિત અનેક દેશો પ્રભાવિત થયા હતા.

અપીલી સમિતિએ ઈન્ટરનેટની ખરાબી અંગેના મામલામાં ચેસ.કોમ દ્વારા ઉપલબ્ધ બધા પુરાવાના સબૂતો તથા અન્ય સૂત્રો પાસેથી એકઠી કરવામાં આવેલી માહિતીની તપાસ કરી હતી. 