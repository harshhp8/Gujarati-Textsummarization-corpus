સ્ટારે 6138 કરોડમાં ખરીદ્યા BCCIના મીડિયા રાઇટ્સ

સ્ટાર સ્પોર્ટ્સ ઇન્ડિયાએ આગામી 5 વર્ષો માટે BCCIના મીડિયા રાઇટ્સ ખરીદી લીધા છે. ઇ-હરાજી દ્વારા આજે ત્રીજા દિવસે સ્ટારે રેકોર્ડ 6138.1 કરોડ રૂપિયા (લગભગ 94 કરોડ 40 લાખ ડૉલર)ની ની મોટી બોલી લગાવીને બોર્ડના મીડિયા રાઈટ્સ પર પોતાનો કબ્જો જમાવ્યો. હવે ભારતીય ઘરેલૂ ક્રિકેટના રાઈટ્સ સાથે સ્ટાર વર્લ્ડમાં ક્રિકેટ ટેલિકાસ્ટમાં એક રીતે એકાધિકાર બની ગયું છે. તેણે આઈપીએલના રાઈટ્સ રેકોર્ડ 16 347 કરોડ રૂપિયામાં ખરીદ્યા હતા.

આ સિવાય તેમની પાસે ICCની તમામ ટૂર્નામેન્ટ (મહિલા અને પુરુષ વર્લ્ડ કપ અને વર્લ્ડ T-20)ના તમામ અધિકાર છે. સ્ટારની પાસે હવે વૈશ્વિક સમગ્ર રાઈટ્સમાં ભારત અને બાકી વિશ્વના પ્રસારણ ઉપરાંત ડીઝિટલ રાઈટ્સ પણ છે. આ રેસમાં સ્ટાર ઉપરાંત સોની અને રિલાયન્સ ગ્રુપની કંપનીઓ પણ શામેલ હતી.

આ ત્રણ વચ્ચે ટેલિકાસ્ટ માટે ભારે હોડ જામી હતી જેમાં BCCIને ફાયદો થયો છે. જેને ફરીથી લગભગ 1 અબજ ડોલરનું કોન્ટ્રાક્ટ મળ્યો. આ હરાજી પ્રક્રિયા 3 દિવસ સુધી ચાલી. પહેલા દિવસે તે 4442 કરોડ રૂપિયા પર રોકાઈ હતી જ્યારે ગુરુવારે તે 6000 કરોડની સંખ્યાને પાર કરી ગઈ હતી. તેનાથી હવે ભારતની આગામી પાંચ વર્ષ (2018-2023)માં યોજાનારી ઘરેલૂ દ્વી-પક્ષીય સીરિઝનું પ્રસારણ સ્ટાર સ્પોર્ટ્સ ઈન્ડિયા કરશે.

જણાવી દઈએ કે પહેલા વર્ષે 2012માં સ્ટાર ટીવીએ BCCI પાસેથી આ રાઈટ્સ 3851 કરોડ રૂપિયાની બોલી લગાવીને મેળવ્યા હતા. આગામી 5 વર્ષોમાં ટીમ ઈન્ડિયા ત્રણેય ફોર્મેટમાં થઈને 102 મેચ રમશે. ગુરુવારે હરાજી પર નજર રાખી રહેલા BCCIના એક વરિષ્ઠ અધિકારીએ કહ્યું કે ''આ ભારતીય ક્રિકેટની તાકાત છે. આ કોઈપણ પ્રકારની નકારાત્મક્તા પ્રશાસનની ગરબડ અને તેનાથી પણ મોટા વિવાદોનો સામનો કરી શકે છે.''