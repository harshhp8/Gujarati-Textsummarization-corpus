પેરા ઓલિમ્પિકમાં ભારતે રચ્યો ઈતિહાસ મરિયપ્પને ગોલ્ડ અને વરૂણ ભાટીએ જીત્યો

રીયોમાં ચાલી રહેલા પેરા ઓલિમ્પિક રમતોમાં ભારતે ઇતિહાસ રચી દીધો છે. પેરા ઓલિમ્પિકમાં હાઇ જમ્પમાં ભારતના મરિયપ્પન થાંગાવેલુએ ગોલ્ડ મેડલ અને વરૂણ સિંહ ભાટીએ કાસ્ય પદક પર કબ્જો કરી ઇતિહાસ રચી દીધો છે. મરિયપ્પનએ 1.89 મીટર કુદીને રેકોર્ડ રચી દીધો હતો. તો બીજી તરફ વરૂણ ભાટીએ 1.86 મીટર હાઇ જંપ કરીને કાસ્ય પદક જીત્યો હતો. 

પેરા ઓલિમ્પિકમાં ભારતે પહેલીવાર ગોલ્ડ મેડલ જીતીને ઇતિહાસ રચી દીધો હતો. આ જીત સાથે પેરા ઓલિમ્પિકમાં અત્યાર સુધી કુલ મેડલની સંખ્યા 10 થઇ ગઇ છે. જેમાં 3 ગોલ્ડ ત્રણ સિલ્વર અને 4 કાસ્ય પદક જીત્યા છે. 2004 એથેન્સ પેરા ઓલિમ્પિક બાદ પહેલો ગોલ્ડ મેડલ જીત્યો હતો.  