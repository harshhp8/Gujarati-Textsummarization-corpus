રિયો ઓલિમ્પિકના ઉદ્ધાટન સમારંભમાં પોપ સ્ટાર શકીરા કરશે પર્ફોમ

બ્રાઝીલના રિયોમાં શનિવારની સવારે 4.30 કલાકે ઓલિમ્પિક ગેમ્સનું ઉદ્ધાટન કરવામાં આવશે. જોકે ઉદ્ધાટન સમારોહ પહેલા જ રમતની પ્રતિસ્પર્ધા શરૂ થઈ ગઈ છે.  

રિયોના ઉદ્ધાટન સમારોહ પહેલા ભારતના અનુત દાસ પુરુષોના એકલ વર્ગમાં ભાગ લેશે. જ્યારે મહિલાઓની એકલ અને ગ્રુપ ઈવેન્ટમાં સ્ટાર તિરંદાજ દીપિકા કુમારી ભાગ લેશે. તેની સાથે લક્ષ્મીરાણી માંજી અને બોમ્બેલા દેવી પણ હશે. 

આજથી શરૂ થતી 31મી ઓલિમ્પિક રમત 21 ઓગસ્ટ સુધી ચાલશે. આ પ્રતિયોગિતામાં ભારતે અત્યાર સુધીમાં સૌથી વધારે 118 ખેલાડીઓનું દળ મોકલ્યું છે. ભારત સરકારના ખેલ મંત્રાલયે ઓલિમ્પિક માટે દિલ્લીમાં ઘણી જગ્યાઓ પર વિશેષ પ્રસારણની વ્યવસ્થા પણ કરી છે. 

બીજી બાજુ સવારે રિયો ઓલિમ્પિકની ઓપનિંગ સેરેમનીને ભવ્ય બનાવવા માટે તેમાં લોકપ્રિય પોપ સ્ટાર શકીરા પણ પર્ફોરમન્સ આપતી જોવા મળશે. 