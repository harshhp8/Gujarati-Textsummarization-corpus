રશીદ વિશ્વના સૌથી ઓછી ઉમ્રનો ક્રિકેટ કેપ્ટન બનશે!

અફઘાનિસ્તાનના ક્રિકેટ સ્ટાર રશીદ ખાન આ દિવસોમાં સતત હેડલાઇન્સમાં છે. રશીદ જે આઇસીસીની વનડે અને ટી -20 ની બોલિંગ રેન્કિંગના ટોચ પર પહોંચ્યો છે અને હવે બીજી મોટી સિદ્ધિ તરફ આગળ વધી રહ્યો છે. 19 વર્ષીય લેગ સ્પિનર આંતરરાષ્ટ્રીય ક્રિકેટ (પુરુષ કે સ્ત્રી ક્રિકેટ) માં સૌથી ઓછી ઉમ્રવાળો કેપ્ટન બનશે.

અફઘાનિસ્તાનની ટીમ ઝિમ્બાબ્વેમાં આઈસીસી વર્લ્ડ કપની ક્વોલિફાયર મેચ રમશે. આ ટુર્નામેન્ટની પ્રારંભિક મેચમાં અપેન્ડિસાઈટિસના કારણે અફઘાનિસ્તાનના નિયમિત કેપ્ટન અસગર સ્ટાનિકાજઈ રમી નહીં શકે. આવી સ્થિતિમાં વાઇસ-કેપ્ટન રશીદ ખાન ટીમની કમાન સંભાળશે.

અફઘાનિસ્તાન બોર્ડ અનુસાર અસગરને ઝિમ્બાબ્વેના સ્થાનિક હોસ્પિટલમાં દાખલ કરવામાં આવશે. ઓછામાં ઓછા દસ દિવસ પછી તેઓ પીચ પર પાછા ફરી શકશે. આ કારણોસર અફઘાનિસ્તાનની ટીમ રશીદ ખાનની કેપ્ટનસીમાં 2019 વર્લ્ડ કપ માટે ક્વોલિફાઇંગની ઝુંબેશ શરૂ કરશે. એમની પ્રથમ મેચ 4 માર્ચના સ્કોટલેન્ડ સામે હશે.

આ સાથે રશીદ સૌથી ઓછી ઉમ્રવાળો કેપ્ટન હશે. અત્યાર સુધી વિશ્વના કોઇ પણ ક્રિકેટર 19 વર્ષે (27 માર્ચના 19 વર્ષ અને 160 દિવસ) કોઈ પણ સ્વરૂપમાં કેપ્ટન બનવામાં સક્ષમ બન્યો નથી. હાલમાં સૌથી નાની વયે કેપ્ટન બનવાનો રેકોર્ડ બર્મુડાના રોડની ટ્રોટના નામે છે. તેમને 20 વર્ષે 332 દિવસની ઉંમરે કેપ્ટન બન્યો હતો.