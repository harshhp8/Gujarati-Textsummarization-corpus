<doc>
<docno>6.txt</docno>
<title>ઈન્ક્મટેક્સનાં નિયમોમાં થયેલા બદલાવ 
</title>
<text>
1 ફેબ્રુઆરી, 2021ના રોજ નાણાંમંત્રી નિર્મલા સીતારમણે જાહેરાત કરી હતી કે ઈન્ક્મ ટેક્સના કેટલાક નિયમોમાં બદલાવ થશે. જેનો અમલ 1 એપ્રિલથી થશે. અહીં આપણે તે નિયમો વિશે કેટલીક મહત્વપૂર્ણ વાતો જાણીશું.

1 ફેબ્રુઆરી, 2021ના રોજ નાણાંમંત્રી નિર્મલા સીતારમણે જાહેરાત કરી હતી કે ઈન્ક્મ ટેક્સના કેટલાક નિયમોમાં બદલાવ થશે. જેનો અમલ 1 એપ્રિલથી થશે. અહીં આપણે તે નિયમો વિશે કેટલીક મહત્વપૂર્ણ વાતો જાણીશું. ITR દાખલ કરવા ઘટાડેલો સમયગાળો : જો તમે અગાઉની 31 જુલાઈ સુધીમાં ઈન્ક્મ ટેક્સ રિટર્ન ફાઈલ કરવામાં નિષ્ફળ નીવડ્યા છો, તો 31 માર્ચ સુધીમાં લેટ ફી સાથે ITR ભરી શકો છો. તમે 31 માર્ચ સુધીમાં તે જ વર્ષના ITRને રિવાઇઝ કરી શકો છો. નાણાંકીય વર્ષ 2021-22ના બિલમાં આ સમયગાળાને ત્રણ મહિના ઘટાડવા પ્રસ્તાવ મુકાયો છે. જેથી હવે ગ્રાહકો તે જ વર્ષની 31 ડિસેમ્બર સુધીમાં ITR ફાઈલ અથવા તેને રિવાઇઝ કરી શકશે. આ નિયમ ITR ફાઈલ કરવા માટેના સમયને ત્રણ મહિના ઘટાડી દે છે.


ULIP ઇન્વેસ્ટમેન્ટ: આ અગાઉ યુનિટ લિંક્ડ પ્લાન(ULIP) એ એક EEE એટલે કે છૂટની શ્રેણીનું ટેક્સ બચત માટેનું સાધન છે. એટલે કે તેના રોકાણમાં ઈન્ક્મ ટેક્સના દરેક ત્રણેય તબક્કામાં છૂટ આપવામાં આવી હતી. જેમ કે, રોકાણ સમયે ટેક્સ કપાત, નિષ્ક્રિય આવક અને યોજના અંતર્ગત રકમની પ્રાપ્તિ સમયે ટેક્સમાં છૂટ. જો ULIPનું વાર્ષિક પ્રીમિયમ રૂ 2.5 લાખથી વધુ હોય તો તેમાં ટેક્સ છૂટ આપવી. 

બે ટેક્સ વ્યવસ્થાની પસંદગી: નાણાકીય વર્ષ 2021-22ના સામાન્ય બજેટમાં આ નવી ટેક્સ વ્યવસ્થાને પ્રસ્તુત કરાઈ હતી. જે અંતર્ગત એક કરદાતા ખૂબ ઓછી કપાત સાથે ઉપલબ્ધ ઓછા ટેક્સના વિકલ્પને પસંદ કરી શકે છે. સાથે જ નિયમિત ટેક્સ વ્યવસ્થાને બદલે ઓછી છૂટ વાળું ભથ્થું પણ ઉપલબ્ધ હોય છે, જેમાં તેમારે ઊંચા દરે ટેક્સ ચૂકવવો પડશે. જોકે, તેમાં કરદાતા છૂટ અને કપાત અંગે દાવો પણ કરી શકે છે. આ પ્રથમ વર્ષે છે જ્યારે કરદાતાને જૂની ટેક્સ વ્યવસ્થામાં રહેવા અથવા નવી કર વ્યવસ્થા પસંદ કરવાનો વિકલ્પ મળે છે.

EPF ટેક્સેશન : 1 એપ્રિલ 2021થી EPFમાં યોગદાન પર કર્મચારીની હિસ્સેદારી પર વ્યાજ અને કોઈ પણ વર્ષમાં રૂ 2.5 લાખથી વધુ પૈસા ઉપાડવા પર ટેક્સ લાગશે. આ નિયમથી EPFમાં વધુ યોગદાન આપતા લોકોને HNIs માટે કર જવાબદારી તરફ લઇ જશે. સાથે જ VPFમાં કોન્ટ્રીબ્યુશન પણ ઘટશે. પરંતુ જો કરદાતાનો એમ્પ્લોયર પ્રોવિડન્ટ ફંડમાં યોગદાન નથી આપતો, તો તે માટે ટેક્સ ફ્રી લિમિટ રૂ 5 લાખ રહેશે.

ITRમાં ડિવિડન્ડ આવકનો સમાવેશ: લ્લેખનીય છે કે, ભારતીય કંપનીઓ અને મ્યુચ્યુઅલ ફંડમાંથી મળતા લાભ તમારા માટે ટેક્સ ફ્રી હતા. કારણ કે 31 માર્ચ 2020 સુધીમાં ડિવિડન્ડ પરનો ટેક્સ કંપની અથવા મ્યુચ્યુઅલ ફંડ દ્વારા ચૂકવી દેવામાં આવ્યો છે. જોકે, બજેટ 2020 દરમિયાન આવક પર કર છૂટમેં હટાવીને ગ્રાહક માટે કરપાત્ર બનાવ્યું છે. જો તમને ચુકવવામાં આવેલ ડિવિડન્ડ રૂ 5000થી વધુ છે, તો કંપની અથવા મ્યુચ્યુઅલ ફંડ હાઉસ તમારા બેન્ક અકાઉન્ટમાં ડિવિડન્ડ જમા કરતી વખતે ટેક્સ કાપી લેશે. જો તમારા 26AS માં કોઈ TDSનો ઉલ્લેખ હશે, તો તમારા ખાતામાં જમા કરાયેલા ડિવિડન્ડની રકમમાં ટેક્સ કપાતની રકમ ઉમેરીને તમારા ડિવિડન્ડની આવક વધારવી પડશે. આમ કરવાથી તમારા ખાતામાં કરપાત્ર ડિવિડન્ડ સાચી રીતે પ્રદર્શિત થઇ શકશે.

</text>
</doc>