ફરી ભાજપ ભાન ભૂલ્યું : મહામારીમાં બાઈક રેલી યોજી, દ્રશ્યો જોઈને કહેશો થોડી તો શરમ કરો

ગુજરાતમાં ચૂંટણીઓ બાદ કોરોના ફેલાયો છે તે અંગે વારંવારની ટકોર બાદ પણ રાજકિય પક્ષો અટકવાનું નામ નથી લઈ રહ્યા અને મોરવા હડફમાં ભાજપની રેલી યોજાઈ હતી.

મોરવા હડફમાં ભાજપ દ્વારા ચૂંટણીપ્રચાર
કોરોનાના સંક્રમણની વચ્ચે ભાજપની બાઈક રેલી
કોરોનાની ગાઈડલાઈનની ઐસી તૈસી
એક તરફ રાજ્યભરમાં કોરોનાના કેસમાં સતત વધારો થઈ રહ્યો છે. સરકાર લોકોને સામાજિક અંતર જાળવવા અને રાત્રી કર્ફ્યૂનો અમલ કરવા માટે સલાહ આપી રહી છે. તેવામાં ભાજપના જ નેતાઓ નિયમોનો ભંગ કરી રહ્યા છે. સાથે જ હજારો લોકોના જીવને પણ જોખમમાં મુકી રહ્યા છે.  કોરોનાના સંકટ વચ્ચે પણ મોરવા હડફમાં ભાજપ નેતાએ ચૂંટણી પ્રચાર કર્યો. બાઈક રેલી યોજી જેમાં હજારો લોકો જોડાયા.

હોસ્પિટલો બહાર લોકોની લાઈનો લાગી છે. લગ્નમાં માત્ર 50 લોકોને જ મંજૂરી આપવામાં આવી છે તો ભાજપના નેતાઓને ચૂંટણી પ્રચારમાં ભીડ એકઠી કરવાની મંજૂરી કોને આપી?. લોકો મોતના મુખમાં જઈ રહ્યા છે. તેવા સમયે પણ ભાજપ નેતાઓનો અંતરઆત્મા કેમ નથી જાગતો? રેલીની મંજૂરી ન આપવાનું વહીવટી તંત્રને ભાજપના નેતાઓની રેલીઓ કેમ નથી દેખાતી?