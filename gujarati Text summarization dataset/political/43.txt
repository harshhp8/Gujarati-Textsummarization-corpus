C R પાટીલ 5000 ઈન્જેક્શન ક્યાંથી લાવ્યાં એ મને નથી ખબર, તેમને જ પૂછો : CM રૂપાણી

ભાજપ અધ્યક્ષ સી.આર.પાટીલ દ્વારા 5 હજાર રેમડેસિવિર ઇંજેક્શન ખરીદવાની જાહેરાતનો મામલો ગરમાયો છે.

શું કહ્યુ CM રૂપાણીએ?

રેમડેસિવિર ઇન્જેક્શને લઇ વિવાદ શરૂ થઇ ગયો છે. C R પાટીલ સરકાર સાથે સંકલન વિના કામ કરી રહ્યાં હોવાનો ખુલાસો થયો છે. સુરતમાં ભાજપ દ્વારા રેમડેસિવિર વિતરણ મુદ્દે CM રૂપાણીએ કહ્યું કે સરકારે ભાજપને કોઈ જથ્થો નથી આપ્યો. ઈન્જેક્શનના જથ્થા મુદ્દે C R .પાટીલને પૂછવું જોઈએ. C R પાટીલે વ્યવસ્થા કેવી રીતે કરી એ તેમને ખબર છે.

C R પાટીલે પક્ષના અન્ય લોકોને સંપર્કમાં લીધા વિના જ કામ શરૂ કરી દીધુ હોવાનો ગણગણાટ થઈ રહ્યો છે કારણ કે, પાટીલની જાહેરાત બાદ સીએમ કંઈક ઔર જ કહે છે. એટલે એ પણ પ્રશ્ન છે કે શું ભાજપમાં જ અંદરો અંદર બે ફાંટા છે? 