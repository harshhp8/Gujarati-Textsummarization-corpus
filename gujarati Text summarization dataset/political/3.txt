રાજકોટ : BJPના વોર્ડ પ્રભારી અને યુવકે ઇન્જેક્શનના નામે ઠગાઈ કરી હોવાનો આક્ષેપ


મહામારી સામેનો જંગ લડી રહ્યું છે. ત્યારે સિવિલ હોસ્પિટલમાં (Civil Hospital) દાખલ કોરોના દર્દીના સંબંધી પાસેથી ઇન્જેક્શનના નામે નાણાં પડાવવાના ખેલ માં ભાજપ આગેવાન સહિત બે શખ્સો સામે પ્રદ્યુમન નગર પોલીસ મથકમાં ગુનો નોંધવામાં આવ્યો છે.

પ્રદ્યુમન નગર પોલીસ દ્વારા આઈપીસીની કલમ 406, 420, 170 120b મુજબ ભાજપના આગેવાન અને ડોક્ટર તરીકેની ઓળખ આપનાર સંજયગીરી ગોસ્વામી તેમજ મયુર હસમુખભાઈ ગોસાઈ વિરુદ્ધ ગુનો નોંધવામાં આવ્યો છે. પ્રદ્યુમન નગર પોલીસ દ્વારા આરોપી મયૂર હસમુખભાઈ ગોસાઈની ધરપકડ કરવામાં આવી છે. જ્યારે કે ભાજપી નેતા સંજય ગોસ્વામીની શોધખોળ શરૂ કરવામાં આવી છે.

શું હતો સમગ્ર બનાવ 

રાજકોટ શહેરમાં કોરોના સંક્રમિત દર્દીઓની સંખ્યા વધતા પ્રથમ સિવિલ હોસ્પિટલ ફૂલ થઇ જવા પામી હતી.  ત્યાર બાદ ખાનગી હોસ્પિટલ પણ હાલ ફુલ થઇ જવા પામી છે. સિવિલ હોસ્પિટલ ફુલ થયા બાદ અન્ય વોર્ડમાં કોરોના સંક્રમિત દર્દીઓને સારવાર આપવાની શરૂઆત કરવામાં આવી છે.

એક તરફ થી કોરોના સંક્રમિત દર્દીઓના મોત નીપજતાં સિવિલ હોસ્પિટલ ની બહાર મૃતક ના પરિવારજનો આક્રંદ વ્યક્ત કરતા હોય છે. બીજી તરફ કોરોના મહામારી ના સમયે પણ કેટલાક લેભાગુ તત્વો મેદાને ઉતર્યા હોવાનું સામે આવ્યું છે.

8 એપ્રિલ થી 12 એપ્રિલના સમય દરમ્યાન જેન્તીભાઈ ત્રિભુવનભાઈ સિસાંગીયાની ભાણેજ ઉર્મિલાબેન કોરોના સંક્રમિત થઈ હતી. જેથી તેની સારવાર રાજકોટ શહેરની સિવિલ હોસ્પિટલમાં ચાલી રહી હતી. આ સમયે મયુર હસમુખભાઈ ગોસાઈ નામના વ્યક્તિએ ફોન કરી કોરોના પોઝિટિવ દર્દીને તાત્કાલીક અસરથી ટોસિલીઝૂમેબ નામનું ઇન્જેકશન આપવું પડશે તેવી વાત કરી હતી.

જ્યારે કે ફોન ઉપર ડોક્ટર તરીકે સંજય બચુભાઈ ગોસ્વામીએ પોતાની ઓળખ આપી દર્દીને તાત્કાલિક ઇન્જેકશન આપવું પડશે તેવી વાત કરી હતી. ઇન્જેક્શન ની વ્યવસ્થા કરવાનું કહ્યું હતું. જેથી કોરોના પોઝિટિવ દર્દીના સગા જેન્તીભાઈ એ ઇન્જેક્શન બાબતે તપાસ કરી હતી પરંતુ ઇન્જેક્શન નહીં મળતા તેમણે મયુર ગોસાઈ ને ફોન કરી ઇન્જેક્શન નહીં મળેલ તેવી વાત કહી હતી.

ત્યારબાદ મયુર ગોસાઈએ ફરિયાદીને જણાવ્યું હતું કે ઇન્જેક્શન ડોક્ટર બહારથી મંગાવી દર્દીને આપી દેશે તો ચાલશે ? ત્યારે જેન્તીભાઈ વિશ્વાસમાં આવી જતા તેમણે હા પાડી હતી. ત્યારબાદ મયુર ગોસાઈ અને સંજય ગોસ્વામી દર્દી ઊર્મિલા બેન ને ઇન્જેક્શન આપી દીધેલ છે જૈન જેક્શનના 45000 તથા અનુકૂળતાએ બીજી રકમ આપવાનું જેન્તીભાઈને જણાવ્યું હતું.