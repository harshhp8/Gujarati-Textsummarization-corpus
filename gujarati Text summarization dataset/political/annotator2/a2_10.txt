ભાજપના પ્રદેશ પ્રમુખ સીઆર પાટીલ દ્વારા પાંચ હજાર ઈંજેક્શન આપવા માટે જાહેરાત કરી દેવામાં આવી હતી જે બાદ હવે કોંગ્રેસ દ્વારા માંગ કરવામાં આવી છે કે વિતરણ કરવા માટે કોંગ્રેસને પણ દસ હજાર ઈંજેક્શન આપવામાં આવે. 

કોંગ્રેસ પ્રદેશ અધ્યક્ષ અમિત ચાવડાએ મુખ્યમંત્રીને પત્ર લખ્યો છે જેમાં 10 હજાર રેમડેસિવિર ઇન્જેક્શન આપવા માગ કરવામાં આવી છે. 

અમદાવાદ શહેરમાં ઠેર ઠેર ટેસ્ટિંગ માટેની લાઈનો જોવા મળી રહી છે ત્યારે પ્રદેશ અમિત ચાવડાએ મુખ્યમંત્રીને પત્ર લખી ટેસ્ટિંગ બુથ બનાવવાની મંજૂરી માંગી છે. 

અમિત ચાવડાએ કહ્યું કે મહામારીમાં જનહિત માટે સહિયારો પ્રયાસ જરૂરી છે અને એવામાં ટેસ્ટ કેન્દ્રો વધારવાની જરૂર છે ત્યારે સરકાર કોંગ્રેસને એન્ટીજન ટેસ્ટ કેન્દ્રો ઉભા કરવા મંજૂરી આપે. 