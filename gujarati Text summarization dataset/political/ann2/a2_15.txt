કોંગ્રેસના પૂર્વ અધ્યક્ષ રાહુલ ગાંધીએ કોઇને કોઇ મુદ્દે પ્રધાનમંત્રી નરેન્દ્ર મોદી અને સરકાર પર પ્રહાર કરતા રહે છે. 

કેરળના વાયનાડના સાંસદ અને કોંગ્રેસના પીઢ નેતા રાહુલ ગાંધીએ ટ્વીટ કરીને કહ્યું હતું કે, નથી ટેસ્ટ થતાં, નથી હોસ્પિટલમાં બેડ, વેન્ટિલેટર પણ નથી અને ઓક્સિજન પણ નથી, બસ ઉત્સવના નામે ઢોંગ ચાલી રહ્યો છે. 

આ પહેલા કોરોના મહામારીને પહોંચી વળવા માટે રીત-ભાતને લઈને કેન્દ્ર સરકારની આલોચના કરતા માકપા મહાસચિવ સીતારામ યેચૂરીએ બુધવારે આરોપ લગાવ્યો હતો.

દેશમાં કોવિડ-19ના વધતા મામલાને આલેખતા યેચૂરીએ દાવો કર્યો હતો કે, ભાજપ-શાસિત રાજ્યોમાં જ કોરોનાના કેસની સ્થિતિ વણસેલી છે. 