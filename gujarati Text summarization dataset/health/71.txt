<doc>
<docno>71.txt</docno>
<title>બીલી</title>
<text>

બિલી : બીલીને સંસ્કૃતમાં બીલ્ડ , શ્રીફળ , શાંડિલ્ય અને શલ્ય પણ કહે છે . તેનાં મૂળ , પાન તથા કોચ અને પાકાં ફળ દેવામાં વપરાય છે . ઔષધ અને શરબત માટે સારાં પાકાં ફળ લેવાં . કુમળાં કાચાં બીલાં મરડા ઝાડાની રામબાણ દવા છે . બીલીનાં ઝાડ ૨૦ – ૨૫ ફૂટ ઊંચા થાય છે . એની શાખાઓ ઉપર કાંટા હોય છે . પાન ત્રિપર્ણી અને એકાંતરે આવેલાં હોય છે . પાન મસળતાં એક જાતની સુગંધ આવે છે . ફૂલ આછા લીલાશ પડતાં સફેદ હોય છે , ફળ કોઠા કે મોસંબી જેવડાં ફળો અને કઠણ છાલવાળાં હોય છે . ઔષધમાં નાનાં કુમળાં ફળ વપરાય છે . પાકાં મોટાં ફળો શરબત બનાવી પીવામાં વપરાય છે , બીલી સંગ્રાહી એટલે મળને રોકનાર , દીપનીર એટલે જઠરાગ્નિ પ્રબળ કરનાર તથા વાયુ અને કફનું શમન કરનાર છે . એનાં કાચાં ફળનું શાક તથા અથાણું થાય છે . કાચા બિલાના સૂકા ગર્ભને બેલ કાચરી કહે છે , બિલું ઘણું પૌષ્ટિક , દીપન અને ગ્રાહી છે . આવી દીપન અને ગ્રાહી વનસ્પતિ ભાગ્યે જ મળે છે .

( ૧ ) હરસમાં લોહી પડતું હોય તો બીલાનો ગર ખાવાથી મટી જાય છે .

( ૨ ) પાકાં બિલાં ગળ્યા હોય છે . તેમાં ખાંડ નાખી શરબત બનાવી પીવાથી ઝાડા મટે છે તથા ઠંડક છે . ખાસ કરી મરડામાં તે ઘણું કામ આપે છે .

( ૩ ) બિલીના ઝાડથી હવા શુદ્ધ થાય છે . ( ૪ ) આંખના રોગોમાં તેનાં પાન વાટી એનો રસ આંખમાં આંજવો . _

( ૫ ) ગૌમૂત્રમાં બિલું વાટી તેલ મેળવી પકવીને કાનમાં મૂકવાથી કાનની બહેરાશ મટે છે . ( 6 ) બિલીના કાચા કોમળ ફળના ગર્ભને સૂકવીને બનાવેલું ચૂર્ણ અતિસાર , ઝાડા , મરડો , સંગ્રહણી , કોલાયટીસ , રક્તાતિસારમાં ખૂબ જ રાહત કરે છે . એક ચમચી આ ચૂર્ણ દિવસમાં ત્રણ વાર મોળી છાસ સાથે લેવાથી ઝાડામાં પડતું લોહી બંધ થાય છે . ઉપરોક્ત બધી વિકૃતિઓમાં પણ ફાયદો થાય છે . એનાથી જઠરાગ્નિ પ્રદીપ્ત થાય છે , વાયુ અને કફ મટે છે . |

( ૭ ) જો મરડો ખૂબ જ જૂનો હોય તો બિલીના ફળનો ગર્ભ અને એટલા જ વજનના તલનું ચૂર્ણ તાજા મોળા દહીંની તર સાથે સવાર – સાંજ લેવાથી મટે છે . જો મળ સાથે રક્તસ્ત્રાવ થતો હોય તો આમાં એક ચમચી સાકર મિશ્ર કરી પીવું .

તમારે જીવવું હોય તો ચાલવું જોઈએ . લાંબુ જીવવું હોય તો દોવું જોઈએ . – ઝીણાભાઈ

( ૮ ) બિલાનો ગર્ભ , ઘોડાવજે અને વરિયાળીનું સરખા વજને મેળવેલ ચૂર્ણ મરડામાં અકસીર છે . ( ૯ ) કાચા બિલાના ગર્ભને સૂકવી બનાવેલ એક ચમચી ચૂર્ણ એટલી જ સાકર સાથે સવાર – સાંજ લેવાથી ઝાડા મટે છે . મરા ( ૧૦ ) બીલીપત્રનો રસ બેથી ત્રણ ચમચી જેટલી સાકર નાખી પીવાથી કોઈપણ પ્રકારનો રક્તસ્ત્રાવ મટે છે .

( ૧૧ ) બીલીપત્રનો રસ ડાયાબીટીમાં લાભ કરે છે તથા સોજા મટાડે છે . ( ૧૨ ) ન રુઝાતા ગંધાતા ચાંદાં પર બીલીપત્ર વાટી પેસ્ટ બનાવી લગાડવાથી ચાંદાં મટી જાય છે . ( ૧૩ ) ઉનાળામાં દરરોજ બીલાનું શરબત પીવાથી આંતરડાં મજબૂત બને છે અને પાચન શક્તિ સુધરે છે પાચનશક્તિ સારી રાખવા માટે એ આર્શીવાદ સમાન છે .
</text>
</doc>
