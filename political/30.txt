સરકાર માટે હાઈકોર્ટે આવી ટિપ્પણી કરે તો, ઢાંકણીમાં પાણી લઈને ડૂબી મરવું જોઈએઃ શક્તિસિંહ

ગુજરાતમાં સરકારની કામગીરી મુદ્દે રાજ્યસભામાં કોંગ્રેસના સાંસદ શક્તિસિંહે Vtv સાથે વાતચીતમાં ભાજપ અને સરકારની કામગીરી મુદ્દે કર્યા સવાલ

રાજ્યસભાના સાંસદ શક્તિસિંહ ગોહિલે VTV સાથે વાતચીતમાં ગુજરાતના કોરોનાની સ્થિતિને લઈ સરકાર પર પ્રહાર કર્યા હતા. શક્તિસિંહ કહ્યું, રાજ્યમાં કોરોનાનો મહાવિસ્ફોટ થયો છે. આજે ગુજરાત હાઈકોર્ટની કોરોનાની કામગીરી અંગે ટિપ્પણી પર શક્તિસિંહ કહ્યું, જે કામગીરી સરકારે કરવાની હોય છે. તે હાઈકોર્ટ અને સુપ્રીમ કોર્ટ કરી રહી છે. 

રેમડેસિવિર ઈન્જેક્શન મુદ્દે શક્તિસિંહના પ્રહાર

રેમડેસિવિર ઈન્જેક્શનની અછત મુદ્દે પણ શક્તિસિંહે સી.આર પાટીલનું નામ લીધું હતું. શક્તિસિંહ કહ્યું કે, સી.આર પાટીલ 5 હજાર ઈન્જેક્શનનો સ્ટોક કરી રાખ્યો છે. પરંતુ રાજ્યના અન્ય જિલ્લામાં લોકો રેમડેસિવિર માટે દોડાદોડી કરી રહ્યા છે. સાથે જણાવ્યું કે, કોઈપણ ઓથોરિટી વગર દવાનું વેચાણ કરી શકાય નહીં. આમ છતાં ભાજપના કાર્યાલય પરથી નિયમોને તોડી ઈન્જેક્શનની વહેચણી કરવામાં આવી રહી છે. તો અમને પણ આપો..કોંગ્રેસ પણ મફતમાં રેમડેસિવિર આખા રાજ્યમાં વહેચણી કરશે. 