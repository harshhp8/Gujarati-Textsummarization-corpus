ડોપ ટેસ્ટમાં ફેલ થયો યુસૂફ પઠાણ 5 મહિના માટે સસ્પેન્ડ

ટીમ ઇન્ડિયાના પ્લેયર યૂસુફ પઠાણ પર ડોપ ટેસ્ટમાં નિષ્ફળ થવાના કારણે 5 મહિનાનો પૂર્ણપ્રભાવી પ્રતિબંધ લગાવવામાં આવ્યો છે BCCIએ મંગળવારે જાહેર કરેલા પોતાના નિવેદનમાં કહ્યુ કે ''તેણે અજાણતામાં પ્રતિબંધિત પદાર્થનું સેવન કર્યું છે. આ પદાર્થ સામાન્ય રીતે કફ સિરપ (ખાંસીની દવા)માંથી મળી આવે છે. ''

BCCIએ પોતાના નિવેદનમાં કહ્યુ કે ''પઠાણે 16 માર્ચ 2017એ એક સ્થાનિક T20 ટુર્નામેન્ટ દરમિયાન BCCIએ એન્ટી ડોપિંગ ટેસ્ટિંગ પ્રોગ્રામમાં યુરિનનું સેમ્પલ આપ્યું હતું અને આ સેમ્પલની તપાસ કરવામાં આવી અને તેમાં પ્રતિબંધિત પદાર્થ 'ટર્બુટલાઈટ' મળી આવ્યુ હતુ.''

એજન્સી અનુસાર ટર્બુટલાઈટ એક એવો પદાર્થ છે જે વાડાની પ્રતિબંધિત દવાઓની લિસ્ટમાં શામેલ છે. પઠાણે આ વાતનો સ્વીકાર કરતા કહ્યુ કે ''જે દવાઓ લખવામાં આવી હતી આ સિવાય તેણે કોઇ બીજી દવાઓ આપવામાં આવી હતી જેમાં ટર્બુટલાઈટની માત્રા શામેલ હતી. ''પઠાણે આગળ કહ્યુ કે ''તેણે જાણીજોઇને આ પ્રકારની દવાનું સેવન નથી કર્યુ આ દવાનું સેવન માત્રક ગળામાં થતા દુ:ખાવામાંથી છુટકારો મેળવવાનો હતો ન તો કોઇ ફોર્મને સુધારવાનો. ''

BCCIએ કહ્યું કે યુસુફ પઠાણ પર પાછલા વર્ષે 28 ઓક્ટોબરે અસ્થાયી રીતે પ્રતિબંધ લગાવવામાં આવ્યો હતો અને બોર્ડે નક્કી કર્યું હતું કે તેનો પ્રતિબંધ 15 ઓગસ્ટથી અસર કરશે જેની અવધી 14 જાન્યુઆરી 2018 સુધી રહેશે. જોકે યૂસુફ પઠાણ પર પ્રતિબંધ પૂરો થતા એપ્રિલમાં શરૂ થઇ રહેલી  IPL 11 તેનો રમવાનો રસ્તો સાફ થઇ શકે છે.