અમદાવાદમાં પ્રજ્ઞાચક્ષુનો ટ્વેન્ટી-20 વર્લ્ડકપ આજથી શરૂ અંધજનોના ક્રિકેટન

આજથી અમદાવાદમાં પ્રજ્ઞાચક્ષુઓના ટ્વેન્ટી-20 વર્લ્ડકપની બે મેચો રમાશે. કોહલીની કેપ્ટન્સી હેઠળની ભારતીય ક્રિકેટ ટીમે ઇંગ્લેન્ડને ટેસ્ટ વન-ડે અને ટ્વેન્ટી-20માં વારાફરતી પરાજય આપ્યો તેના ક્રેઝ અને ઉજવણીના માહોલ બાદ આપણે હાલ ભારતમાં પ્રજ્ઞાચક્ષુઓનો ટ્વેન્ટી- 20 વર્લ્ડકપ ચાલી રહ્યો છે તેના તરફ મીટ માડવાની જરૂર છે. તેમાં પણ અમદાવાદના સરદાર પટેલ સ્ટેડિયમ પર ઇંગ્લેન્ડ અને શ્રીલંકા વચ્ચે અંધજનોના ક્રિકેટને માણવાની તક ઝડપવા જેવી છે.

 પ્રજ્ઞાાચક્ષુના ક્રિકેટને પ્રોત્સાહન આપવા માટે રાહુલ દ્રવિડ તેનો એમ્બેસેડર છે. અજયકુમાર રેડ્ડી ભારતની ટીમનો કેપ્ટન છે. આ વખતના વર્લ્ડકપનો પ્રારંભ 30 જાન્યુઆરીથી થઈ ચૂકયો છે અને તેની ફાઇનલ બેંગ્લોરમાં 12 ફેબ્રુઆરીએ રમાશે. ભારત પાકિસ્તાન ઓસ્ટ્રેલિયા ઇંગ્લેન્ડ સાઉથ આફ્રિકા ન્યૂઝીલેન્ડ શ્રીલંકા બાંગ્લાદેશ તેમજ નેપાળ એમ નવ ટીમો આ વર્લ્ડકપમાં ભાગ લઈ રહી છે.   