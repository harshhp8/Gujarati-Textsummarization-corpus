ગ્રાન્ડ સ્લેમ ટાઈટલ જીતનાર ચોથો ભારતીય ખેલાડી બન્યો રોહન બોપન્ના

ભારતના અનુભવી ટેનિસ ખેલાડી રોહન બોપન્નાએ કેનેડાની ગેબ્રિયેલા ડેબ્રોવ્સ્કી સાથે જોડી બનાવીને ફ્રેન્ચ ઓપન ગ્રાન્ડ સ્લેમ સ્પર્ધામાં મિકસ્ડ ડબલ્સની ટ્રોફી જીતી છે. બંનેએ આજે ફાઈનલમાં એન્ના-લેના ગ્રોએનફેલ્ડ- રોબર્ટ ફરાહની જર્મન-કોલંબિયન જોડીને પરાજય આપ્યો હતો.  

ગ્રાન્ડ સ્લેમ ટાઈટલ જીતનાર રોહન બોપન્ના ભારતનો ચોથો ખેલાડી બન્યો છે. કોઈ ગ્રાન્ડ સ્લેમ સ્પર્ધાની ફાઈનલમાં પહોંચ્યાનો બોપન્ના માટે આ બીજો પ્રસંગ હતો. અગાઉ 2010માં એ યૂએસ ઓપનમાં મેન્સ ડબલ્સમાં પાકિસ્તાનના ઐઝમ-ઉલ-હક કુરેશીની સાથે ફાઈનલમાં પહોંચ્યો હતો.