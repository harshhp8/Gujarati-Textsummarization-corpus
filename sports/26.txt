કેન્દ્ર સરકારની જાહેરાત પીવી સિંધુ સાક્ષી મલિક અને દિપા કરમાકરને મળશે ખેલ

રિયો ઓલિમ્પિકમાં સારું પ્રદર્શન કરનારા ભારતીય ખેલાડીઓને કેન્દ્ર સરકારે રમતનું સર્વોચ્ચ સન્માન આપવાની જાહેરાત કરી છે. કેન્દ્ર સરકારે ગઇકાલે દેશના ચાર ખેલાડીઓને સર્વોચ્ચ રમત એવોર્ડ રાજીવ ગાંધી ખેલ રત્ન અને અર્જુન એવોર્ડ આપવાની જાહેરાત કરી છે.

જેમાં રીયો ઓલિમ્પિકમાં સિલ્વર મેડલ જીતનારી પીવી સિંધુ કાંસ્ય પદક જીતનારી સાક્ષી મલિક જીમ્નાસ્ટીકમાં દીપા કરમાકર અને નિશાનેબાજ જીતુ રાયને રમત એવોર્ડ આપવામાં આવશે. ભારતીય રમત મંત્રાલયે આ અંગે જાહેરાત કરી હતી. તો અન્ય 15 ખેલાડીઓને રમત મંત્રાલય અર્જુન એવોર્ડ આપવાની જાહેરાત કરી હતી. જેમાં બોક્સર શિવ થાપા ક્રિકેટર અજિંક્ય રહાણે સહીત 15 ખેલાડીઓને અર્જુન એવોર્ડ આપવામાં આવશે. 