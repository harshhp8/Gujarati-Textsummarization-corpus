ICCએ ભારતને આપ્યું 10 લાખ ડોલરનું ઈનામ

ભારત અને ઓસ્ટ્રેલિયા વચ્ચે રમાયેલી બોર્ડર-ગાવસ્કર ટ્રોફીમાં ટીમ ઈન્ડિયાએ ચાર મેચની સિરીઝને 2-1થી જીતી લીધી હતી. આ સિરીઝની બોર્ડર-ગાવસ્કર ટ્રોફી વિરાટ કોહલીને સુનિલ ગાવસ્કરે આપી હતી. તે સાથે જ આઈસીસીએ ભારતને નંબર વન રહેવા પર 10 લાખ ડોલરની ઈનામી રકમ આપી હતી. 

ઉલ્લેખનીય છે કે ભારતે ઓસ્ટ્રેલિયા સામેની બીજી બેંગ્લોર ટેસ્ટ મેચ જીતવાની સાથે આઇસીસીની કટઓફ ડેટ તારીખ 1 એપ્રિલે નંબર વનનું સ્થાન નિશ્ચિત કરી લીધું હતું. આઇસીસી તેની વાર્ષિક કટ ઓફ ડેટ તારીખ 1 એપ્રિલે રેન્કિંગમાં ટોચના સ્થાનો ધરાવતી ટીમોને ઈનામની રકમ અને ટ્રોફી એનાયત કરે છે. ભારતે નંબર વન ટીમ તરીકે 10 લાખ ડોલરનું ઈનામ મેળવી લીધું છે. બીજા ક્રમે રહેનારી ટીમને પાંચ લાખ ડાલરનું ઈનામ મળશે. આ ઈનામની રેસમાં ઓસ્ટ્રેલિયા અને સાઉથ આફ્રિકા છે.  